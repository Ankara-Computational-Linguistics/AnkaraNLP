bir süre oynadıktan sonra, hanımım olduğu yere uzanıp etekliğini kaldırarak, konyaktan başka bir şeyin kızartamadığı geniş, alı al moru mor yüzüne peçe gibi örttü. Adam, bir dakika kadar kenara çekilip yeleğini ve pantolonunu çıkarmaya çalıştığında Madam'ın tombul, adaleli bacakları havada kaldı ve tüm o yağlı manzara görüş alanıma açıldı. Kırlaşmış bir çalılıkla gölgelenen geniş, açıkağızlı boşluk, sadakasını almak için uzatılmış bir dilenci cüzdanına benziyordu. Ama az sonra gözlerim tüm dikkatimi çeken çok daha çarpıcı bir nesneye çevrildi. Hanımımın gürbüz aygırı şimdi pantolonunu indirmiş çıplak, sert, dimdik ve olağanüstü aygıtını ortaya çıkarmıştı. Daha önce hiç görmediğim için kendi zevk merkezimin de bu aygıta şiddetle ilgi duymaya başlamasından ötürü gözlerimi dört açıp baktım. Ne var ki, duyularım alev, alev yanmakta olan o noktada öylesine uyarılmış, öylesine yoğunlaşmıştı ki o zamana dek hakkında duyduklarımdan öte bir şey gözlemediğim o aygıtı büyük bir ilgiyle izlemeye başlamıştım. Onu yakından görme zevkine bir gün kendimin de ulaşacağını düşündükçe şaşkınlığım ve ilgim daha çok artıyordu. Bu arada, genç aşığı kendini kadının üzerine attı, artık bana arkası dönüktü fakat sadece ileri doğru hareket edişini görebiliyordum. Yatak sarsılıyor, perdeler takırdıyordu baştan sona bu eyleme eşlik eden iç çekişmeleri, mırıltıları, kesik kesik solukları zor duyabiliyordum. Tüm bu sesler ve görüntüler ruhumun ta derinine işledi ve gövdemdeki her damara ateşler yayıldı, neredeyse soluğum kesiliyordu. O güne dek kızların konuşmaları ve Phoebe'nin her şeyi kesin ayrıntılarıyla anlatması sayesinde istenilen noktaya ulaşmıştım, böyle bir manzaranın doğuştan masumiyetime öldürücü darbeyi indire​ceğine hiç kuşku yoktu. Onlar sırf doğanın akışıyla yönlendirilen eylemlerinin en şiddetli anlarındayken elimi etekliğimin altına sokuverdim ve alev, alev yanan parmaklarım tüm duyularımın merkezini kavradı. Kalbim göğüslerimden fırlayıp çıkacakmış gibi çarpıyordu. Güç soluk alıyordum. Bacaklarımı büküp kıvırdım, o el değmemiş geçidin dudaklarını sıktım, bastırdım. Phoebe'nin elle yürüttüğü işlemi giriş bulabildiğim kadar mekanik hareketlerle taklit ettim ta ki, doğanın hazzın fazlasını çözüp dağıttığı, dindirdiği o eriten sele, son can alıcı noktaya ulaşana dek devam ettim ve ancak bundan sonra bu mutlu çiftin arasında geçenlerin devamını izlemeye yetecek sakinliğe kavuşabil​d im. Genç adam daha yeni doğrulmuştu ki yaşlı bayan, az önceki tazelenmesinden kazandığı tüm gençlik gücüyle derhal sıçradı ve adamı yanına oturtup öpmeye, yanaklarına vurup, çimdik atmaya, saçlarıyla oynamaya başladı. Kendi sırası gelmişti. Adamsa tüm bunları ilgisiz, soğuk bir tavırla karşılıyordu ilk haline göre çok ciddi görünüyordu. Oysa benim saygıdeğer patroniçem yardımcı kuvvetlere gerek duymayacak kadar yeterli olmadığından, yatağın yanındaki küçük likör dolabını açtı ve adama, kendi şerefine kadeh kaldırması için epeyce büyük bir yudum verdikten sonra yeniden yatağın yatak ucuna oturdu. Yanında dikilen genç adamın pantolonunu akla gelebilecek en büyük arsızlıkla çözdü, gömleğini çıkarttı. Şimdi boynu bükük duran, başını ancak hafifçe kaldırabilen, ilk haliyle arasındaki farkı göz ardı edemeyeceğim kadar ufalıp kaybolmuş organını açığa çıkardı. Fakat deneyimli anamızın elleriyle ovulmak, daha önce eriştiğini gördüğüm büyüklüğe ve sertliğe kısa sürede ulaşmasını sağ​lamıştı. Böylece ben de yeni bir gözlem ve daha dikkatli bir incelemeyle erkeğin o nadide noktasının yapısını hayranlıkla izleyebildim. Başlıksız haliyle kıpkırmızı yanan görünümü, gövdenin beyazlığı, köklerini koyulaştıran kıvırcık çalılığın gürlüğü, alttan sarkan yuvarlakça torba, hepsi benim sabırsız ilgimi çekiyor ve içimdeki alevi körüklüyordu. Bu hedef organ istenilen noktaya ulaştığından Madam zahmetlerinin karşılığında vazgeçecek durumda değildi. Uzandı, delikanlıyı usulca kendine çekti ve böylece deminki biçimde, yüzyıllardır yinelenen o son sahneyi tekrarladılar. Her şey bitince, yaşlı bayan görebildiğim kadarıyla ona, üç, dört paundluk bir armağan sundu. Sonra da birlikte konuşarak çıkıp, gittiler. Bu genç, marifetleri yüzünden Madam'ın gözdesi olmuş biri değildi ve bu evin hizmetçisiydi. Hanımım, lordumun gelişini beklemek için sabrede-mez de beni ilk tadan olmakta diretir korkusuyla, beni ondan bucak, bucak kaçırmıştı. Yaşlı kadın ona, karşı gelmeye cesaret edemeyecek kadar bağımlıydı. Evdeki her kız sırası geldiğinden onunla birlikte olur, Madam da ara sıra kendi payına düşeni alırdı. Herkül'ün onun sırtından geçinmediği de pek söylenemezdi. Aşağı indiklerini duyar duymaz gizlice odama kaçtım. Neyse ki yokluğum fark edilmemişti. Orada daha rahat bir soluk aldım, böyle bir karşılaşmanın bende uyandırdığı ateşli coşku içimden boşanıverdi. Yatağa uzandım, erkeğin doğasına duyduğum ani arzularımın hırsını ve kargaşasını başka yöne çevirecek, yatıştıracak herhangi bir çare düşünerek yattım. Gözü açık gördüğüm düşte, yakalayabileceğim, sıkıca tutup bırakamayacağım bir şey arar da, bulamaz gibi elimi yatağın üzerinde gezdirdim. Hırsımdan ağlayabilirdim, her yanım kışkırtıcı ateşlerle yanıyordu. Sonunda o an elimde bulunan tek çareye, parmaklarımın boş çabasına başvurdum. Sahnenin ufaklığı oyun oynamaya yetecek yeri henüz sağlamıyordu ve giriş bulmaya uğraşan parmaklarımın verdiği acı, her ne kadar hafif bir zevk veriyorsa da, içimde bir endişe uyandırdı. Phoebe ile konuşup onun bu konudaki açıklamalarını dinlemeden rahatlayamayacaktım. Fakat bu fırsat ertesi sabaha dek elime geçmedi, Phoebe ben uyuduktan çok sonra odaya gelmişti. Her ikimiz de uyanır uyanmaz, sabahları alışık olduğumuz yatak gevezeliği sırasında huzursuzluğumun nedenini açabildim. Şans eseri izleyicisi olduğum aşk sahnesi de konuşmama giriş görevi gördü. Phoebe kahkahalarıyla defalarca kesmeden öykümü sonuna dek dinleyemedi. Olaylar arasında ilişki kurmadaki saflığım ona epey gülünç gelmiş​ti. Ama bu sahnenin beni nasıl etkilediğini öğrenmek için ağzımı aradığında, içimde uyandırdığı zevkli duyguları gizlemeden dikkate değer bir noktanın kafamı epey karıştırdığını söyledim. Ya, dedi. Neymiş bakalım bu. Yanıtladım. Bileğimden daha kalın ve en az üç karış boyundan aşağı olmayan o azman büyüklüğündeki aleti içine almak üzere şekillenmiş ufak, narin nokta fena halde ilgimi çekiyor. Bir türlü büyük acılar içinde ölmeden dayanabilmenin nasıl olabildiğini anlayamıyorum çünkü çok iyi biliyorsun, bir parmak darbesi bile benim canımı feci halde yakıyor. Hanımım ve seninkine gelince onların boyutlarıyla benimki arasındaki elle tutulur, gözle görülür fark açıkça ortada. Yani kısacası vaat edilen zevk büyük de olsa, bu denemenin vereceği acı beni çok ürkütüyor. Phoebe'nin kahkahaları bunun üzerine iki katına çıktı, ben kuşku ve korkularıma ciddi çözümler beklerken, o yalnızca zırvalıyordu. O, müthiş silahın öyle öldürücü bir yara açtığını hiç duymamıştı. Tanıdığı, benden de genç ve aynı derecede ince yapılı kızlar bu işlemden sağ, salim geçmişlerdi. En kötüsü, herhalde epeyce canım yanardı. Doğruydu yaratılış biçimleri, çocuk doğurma ve acımasız aygıtlarca sık, sık zorlanma yüzünden o bölgelerin büyüklüklerinde çok büyük farklar vardı. Belirli bir yaşta ve vücut biçiminde, her şeyin doğal durumunda kaldığını, hiçbir hile hurdanın bulunmadığını varsayarsak, bu işlerde en deneyimliler bile genç kızla, kadını tam ayıramazlardı. Phoebe hem gözüme daha hoş görünecek, hem de o hayali orantısızlıktan duyduğum korkuyu giderecek yeni bir sahne izlememi sağlayacağına dair söz verdi. Bunun üzerine Polly Philips'i tanıyıp, tanıma​d ığımı sordu. Elbette tanıyorum, dedim. Hastayken bana o kadar sevecen davranan ve söylediğine göre iki aydır bu evde bulunan o sarışın kız. Ta kendisi, dedi Phoebe. Öyleyse biliyorsundur, onu Cenevreli genç bir tüccar kendine ayırdı. Kendisini çok seven, korkunç zengin amcası, seyahat edip dünyayı görme tutkusunu doyurmak amacıyla arkadaşı olan bir İngiliz tüccarla birlikte onu buraya yollamış. Polly ile rastlantı sonucu bir kere beraber olmuş, sonra da ondan hoşlanmaya başlayınca onu tamamen kendine saklamak için geçimini sağlamaya başladı. Haftada birkaç kez buraya, Polly'e gelir, kız da onu ilk kattaki aydınlık odada kabul eder. Orada, ülkesinin ateşliliğine ve belki de kaprislerine özgü bir tatla Polly ile birlikte oluyor sanırım. Daha fazla bir şey söyleyemeyeceğim ama yarın onların günü olduğuna göre aralarında geçenleri yalnız hanımımın ve benim bildiğim bir yerden izleyeceksin. İçinde bulunduğum durumda, bu öneriye karşı bir itirazım olamazdı elbette hatta yerine getiril​mesini iple çekmeye başladım. Ertesi akşam tam beşte, odamda yalnız oturur​k en sözünün eri Phoebe geldi ve onu takip etme​mi söyledi. Usulca arka merdivenden aşağı indik. Phoebe, bazı eski mobilyalarla içki kasalarının saklandığı karanlık bir odanın kapısını açarak beni içeri çekti, kapıyı ardımızdan sürgüledi. İçerde lamba yoktu, sahnenin yer aldığı aydınlık odayla aramızdaki bölgede bulunan uzun bir yarıktan gelen ışıktan başka bir aydınlatma yoktu. Alçak kasaların üzerine oturup kendimiz görülmeden, sadece gözlerimizi tahta kaplamanın kalktığı çatlağa uydurarak her şeyi hem rahat, hem de açık görebilecek şekil​d e yerleştik. İlk gördüğüm kişi, sırtı bize dönük duran ve bir yazıya bakan genç beyefendiydi. Polly henüz gelmemişti fakat bir dakika bile geçmeden kapı açıldı ve içeri girdi. Adam da kapının sesi üzerine dönmüş, son derece büyük bir sevecenlik ve sevinçle onu karşılamaya koşmuştu. Polly'i selamladıktan sonra karşımızdaki yatağa götürdü, ikisi de oturdular ve genç Cenevreli bir bardak şarapla gümüş tepsiden birkaç Napoli bisküvisi sundu sevgilisine. Birazdan birkaç tatlı öpücüğün ardından delikanlının kırık, dökük İngilizcesiyle sorduğu sorular ve aldığı yanıtlardan sonra, adam soyunmaya başladı ve birkaç dakika sonra sadece gömleğiyle kaldı. Sanki bu, tüm giysilerini çıkarıp atmaları için beklenen bir işaretmişçesine, havanın sıcaklığının da tamamen onayladığı bir hareketle Polly düğmelerini çözmeye başladı, korse kullanmadığı için aşığının da yardımıyla iç gömleğine kadar her şeyi çıkarıverdi.Bunun üzerine genç adam da derhal bel ve diz bağlarını çözüp pantolonunu indirdi, bileklerinden sıyırıp çıkarıp attı. Gömleğinin yakası da açılmıştı Polly'e yüreklendirici bir öpücük verdikten sonra kızın gömleğini tek hareketle çıkarıverdi. Adamın tavrına alışık olan Polly kızardı kızarmıştı ama kesinlikle benim kadar değil. Doğanın ellerinden çıktığı anki gibi çırılçıplak haliyle karşımda duruyordu. Omuzları üzerine dalga, dalga düşmüş saçları, göz kamaştırıcı beyazlıktaki boynu ve yanaklarını ve yavaş, yavaş tüm bedenini saran pembeliği ile göz kamaştırıcı görünüyordu. Bu kız on sekizinden büyük olamazdı. Yüzü düzgün ve sevimli, vücuduysa çok zarifti. Onun o olgun, büyüleyici, yuvarlak ve sert olup tüm korseleri küçümsercesine kendi başlarına dikilen göğüslerine gıpta etmemek elde değildi. Farklı yönleri gösteren uçlarıysa o hoş ayrımlarını belirliyordu. Aşağıya doğru inen nefis göbeği, aşağı doğru çekilip iki dolgun ve etli bacağı arasında utangaçça sığınak arayan, bu yüzden de güç fark edilebilen bir çizgiyle bitiyordu. O enfes çıkıntıyı kaplayan kıvırcık tüyler, samur kürk gibi parlıyordu. Kısacası Polly, kadın güzelliğini tuvale aktaracak bir ressamın, kendisine çıplaklığın en içten gururu ve görkemiyle modellik etmesi için peşinde koşacağı bir konuydu. Genç İtalyan, ölmekte olan bir keşişi bile tutuşturacak böylesi bir güzellik karşısında kendinden geçmiş görünüyordu. Polly onun arzusuna göre dönüp durdukça arzulu gözleri genç kızı yiyip bitiriyordu. Elleri de bu şenlikten geri kalmadı ve zevk arayışıyla, Polly'nin zevkin en mükemmelini verme ayrıcalığına sahip gövdesinin her yerinde, her noktasında gezinmeye başladı. Bu arada gencin önünde, gömleğinin altındaki şişkinliği, perde arkasında olup bitenleri gösteren çıkıntıyı fark etmemek olanaksızdı. Delikanlı az sonra gömleğini sıyırıp çıkardı ve böylece çıplaklıkta birbirlerinden aşağı kalır yanları kalmadı. Phoebe'nin tahminine göre yirmi ikisindeydi bu genç. Uzun ve kaslı vücudu güzelce şekillenmiş, güçlü kuvvetli, geniş omuzlu ve göğüslüydü. Yüzü pek dikkat çekici değildi. Eski Romalılara özgü bir burun, büyük kara parıltılı gözleri ve kırmızı yanakları ona ayrı bir çekicilik katıyordu çünkü teni, koyu boz renkten değilse bile beyazlıktan uzaktı. Sarışındı fakat pırıl, pırıl duruluktaki teni yaldızlı esmerlikteydi. Bağlamak için çok kısa olan saçları, ufak dalgalı kıvrımlarla ensesine dökülüyordu. Göğsünde güç ve erkekliği simge-lercesine süsleyen birkaç tüy vardı. Kasıklarından göbeğine dek yayılan sık, kıvırcık tüylerinin ara-sındansa muhteşem varlığı dimdik yükseliyordu. O an gözümün önünde duran küçük, narin noktaya duyduğum acıma yüzünden büyüklüğünden ürktüm. Genç adam gömleğini çıkarır çıkarmaz Polly'i usulca yatağa itmiş, yatak da bu gönüllü düşüşü rahatça kabul etmişti. Bacakları ardına kadar açıldı ve aralarındaki o al merkezli nokta gözlerimizin önüne serildi. Guido'nun fırça vuruşuyla bile canlılığına ve inceliğine asla erişemeyeceği tatlı bir minyatürdeki o küçük yakut çizgi tüm ihtişamıyla parlıyordu. Bunun üzerine, Phoebe beni hafifçe dürtüp fısıldadı. Seninkinin bundan daha mı ufak olduğunu düşünüyordun. diye sordu. Oysa ben tüm dikkatimi gördüklerime yöneltmiş, onlarla çevrelenmiştim. Ona yanıt verecek durumda değildim. O zamana dek genç İtalyan, Polly'nın duruşunu yatakta yan yatıştan boylu boyunca uzanmaya kadar değiştirmişti. Bacakları her pozisyonda açıktı ve hedeflediği nokta şimdi tam önündeydi. Parça, parça olacağını düşündüğüm narin kurban ise onu reddediyor gibi görünmüyordu. Yattığı yerden, yukarı doğru gülümseyerek bakıyordu. Bu sırada genç adam kılıcına baktı ve onu elleriyle, görünmeyen aralığa doğru yöneltip yarı yola kadar ilerledi. Polly'nin de yardımıyla bir, iki hamleden sonra doğru yolda ilerliyordu. Ancak bir süre sonra sanırım gitgide kalınlaştığı için orada saplanıp kaldı. Geri çekildi tükürüğüyle ıslattı, yeniden denedi ve bu kez kılıfına sokulan kılıç gibi kolayca sarılmayı başardı. Polly derin bir iç çekti, ama bu iç çekiş acıdan çok farklı bir tondaydı. Genç adamın her denemesinde Polly önce yavaş, sonra düzenli bir tempoyla inlemeye başladı. Ama az sonra bu iniltiler herhangi bir düzen ya da ölçü gözetmeyecek kadar şiddetlenmeye başladı. Devinimleri öyle hızlı, öpüşmeleri öyle ateşli ve coşkundu ki doğa böyle bir hazza karşı koyamazdı. Her ikisi de kendilerinden geçmiş gibiydi. Gözleri alev saçıyordu. Polly'nin ağzından yalvarış ve sevinç haykırışları dökülüyordu. Delikanlının hazları daha sessizdi fakat az sonra kesik, kesik mırıltılar, derinden gelen iç çekişler, sonunda sanki kendi gövdesini Polly'nin gövdesiyle bütünleştiren bir hamle ardından kollarının bacaklarının kıpırtısız gevşekliği onun bitim noktasına geldiğini gösteriyordu. Polly de deli gibi elini kolunu sallayarak kapalı gözlerle, mutlulukla can çekişir gibi derin bir hıçkırık kopararak ona katıldı. Delikanlı onu okşayıp üzerinden çekildiğinde Polly hala soluksuz kıpırtısız yatıyordu, görünüşe bakılırsa bu acıdan değil, hazdandı. Cenevre-li onu oturamadığı için yatağa yatırdı. Polly az sonra doğruldu, ona sarıldı. Bakışlarındaki ve sarılışlarındaki sevecenliğe bakmakla bile gencin onu sürüklediği bu denemeden hiç de hoşnutsuz kalmadığı görünüyordu. Bana gelince, bu sahne boyunca beni saran duyguları tanımlamaya kalkışmayacağım ama o andan itibaren, erkeğin bana yapabileceklerinden duyduğum korkuya elveda etmiştim. Bu endişeler şimdi öyle ateşli arzulara, öyle dizginlenemeyen dileklere dönüşmüştü ki karşı cinsten karşıma çıkan ilk kişiyle gidebilirdim. Artık kaybını önemsemediğim o gösterişli ama değersiz süsü sunabi​lirdim. Daha fazla deneyime sahip, böyle görüntülere hiç de yeni olmayan Phoebe'nin bile bu kadar sıcak bir sahneden etkilenmemesi olanaksızdı. Duyulma korkusuyla, gözetleme deliğinden usulca uzaklaştırdı beni. En küçük bir işaretine bile boyun eğen, yumuşak başlı öğrencisini kapıya olabildiğince yakın bir yere götürdü. Burada ne oturacak ne de uzanacak yer vardı ama Phoebe beni kapıya dayadı, etekliğimi kaldırdıktan sonra beni tamamen bezdirecek, arzudan ölecek hale getirecek kadar şiddetli bir ateş ve heyecanın yandığı bölgeyi çalışkan parmaklarıyla ziyaret edip araştırmaya girişti. Bu can alıcı nok​taya yalnızca dokunması bile, ateşin trene yaptığı etkiyi gösterdi. Eli nasıl bir doruğa ulaştığımı ve görmemi sağladığı bu sahneyle eridiğimi derhal ona hissettirdi. Beni, bizim muhabbet kuşları arasında olup bitenlerin devamını izlemeye dayanamayacak kadar sabırsız kılan ateşi yatıştırmaktaki başarısından memnun, merakımızı gidermek için biçilmiş kaftan olan o çatlağın yanına getirdi yeniden. Belli ki yalnızca birkaç anlığına uzak kalmıştık oradan fakat yine de döndüğümüzde o çekici çarpışmanın yeniden başlaması için her şeyin iyice ilerlediğini gördük. Genç yabancı yüzü bize dönük yatağa yerleşmiş, boynuna sarılan Polly'i de dizine oturtmuştu. Kızın teninin beyazlığı ile aşığının pürüzsüz, parlak, esmer teni nefis bir zıtlık yaratıyordu. Alınan ve verilen sayısız ateşli öpücüğün hesa​b ını kim tutabilir ki. Bu arada delikanlının cehennemden az önce kaçan, artık utanmış, yatışmış şampiyonu gücünün en yüksek noktasına erişmiş, doruğa yeniden ulaşmış, Polly'nin bacakları arasındaki yerini alıvermişti. Polly eğildi, onu okşadı hatta kadife ucunu dudaklarının arasına aldı. Bunu özel bir haz duyduğundan mı yapmıştı yoksa rahat ve kolay bir giriş sağlamak için mi bilemiyordum. Ama daha heyecanlı bir parıltıya bürünen gözlerinden ve alevlenmiş yüzünden genç İtalyan'ın hazzının arttığı anlaşılıyordu. Ayağa kalktı, Polly'i kollarına alıp sarıldı ve kulağına duyamayacağım kadar hafif bir şey fısıldadıktan sonra onu yatağın ayakucuna götürdü. Biraz oyun oynadıktan sonra genç adam yatağa uzandı. Kısa süre sonra Polly'i usulca üzerine çektiğini gördüğümde duyduğum şaşkınlığı tahmin edin. Polly de arzusuna uyarak ata biner gibi oturdu üzerine ve kendini elleriyle doğru yere yerleştirdi. İçgüdüsel bir hareketle zevk silahının alev, alev yanan ucuna doğrudan çakıldı, içine işledi. Duruşunun zevkine varıp tadını çıkartarak birkaç saniye böylece oturdu, delikanlıysa onun kışkırtıcı göğüsleriyle dokunuyordu. Polly de zaman, zaman duruyor onun öpücüklerine karşılık veriyordu. Kısa süre sonra genç adam daha şiddetli hareket etmeye başladı. Derken bir inilti tufanı koptu, bunlara alttaki savaşçının hamleleri eşlik ediyordu. Ellerini Polly'nin sırtında kenetleyip tatlı bir şiddetle onu yuvaya kendine çekiyordu. Darbeler kısa sürede onları en yüksek aşamaya getirdi ve çıkardıkları benzer seslerle ulaştıkları noktayı anlamak zor değildi.Daha fazlasını görmeye dayanamayacaktım artık aynı oyunun ikinci bölümünde öyle altüst olmuş, öyle heyecanlanmıştım ki dayanılmaz hale gelen çılgınlığım yüzünden sanki beni rahatlatacak bir çaresi varmış gibi Phoebe'ye sarılmış, yapışmıştım. Tutulduğum sara nöbetine acıyan, biraz da memnun olan Phoebe beni kapıya doğru çekti, kapıyı olabildiğince sessizce açtı, ikimiz de fark edilmeden dışarı çıktık. Yeniden odama götürdü beni. Heyecandan bacaklarım tutmuyordu, kendimi yatağa attım hemen. Hissettiklerimden utanmama karşın kendimi bilmez bir halde yattım. Phoebe de yanıma uzandı. Artık düşmanı görüp tamamen değerlendirdiğime göre ondan hala korkup korkmadığımı sordu cilveyle. Ve onunla çarpışmaya cesaret edip, edemeyeceğimi bilmek istedi. Tün bunlara karşılık tek söz çıkmadı ağzımdan. İçimi çektim, soluğum kesilmişti. Phoebe etekliğini kaldırdı, elimi tuttu yarı zorlayarak kendine doğru çekti. Şimdi daha da bilinçlendiğim için orada beni sakinleştirecek bir umut aradım. Her şeyin böyle düz, böyle boş olduğu bir yerde aradığımın gölgesini bile bulamayınca elimi çekip almak istedim fakat Phoebe'yi kırmaktan çekiniyordum. Her şeyi onun idaresine bıraktım, zevkin kendi varlığından çok hayalini elde etmek için elimden istediği biçimde yararlandı. Bense artık daha gerçek bir hazzın açlığını çekiyordum. Bayan Brown derdime devayı en kısa zamanda sağlamazsa, bu kadın kadına budalaca aldatmacayla daha fazla oyalanmamaya söz verdim. Kısacası birkaç gün içinde beklendiği halde, Lord B'nin gelişine sabretmeye gücüm kalmamıştı. Onu beklemedim de çünkü merak ya da inceliksiz şehvet yerine aşkın ta kendisi beni ele geçirmişti. Bu gözetleme sahnesinden iki gün sonra bir sabah altı civarı uyandım, yatak arkadaşımı derin uykusundan uyandırmadan aşağı süzüldüm. Arka salonun açıldığı ve evde müşteri varken çıkmamın yasaklandığı küçük bahçede biraz temiz hava almak istemiştim, tüm evde uyku ve sessizlik hâkimdi. Salonun kapısını açtım ve yarı yarıya sönmüş ateşin başında, hanımımın koltuğunda oturmuş, bacaklarını da bir başka koltuğa uzatıp uyuyakalmış genç bir beyefendi görünce şaşırıp olduğum yerde kalakaldım. Büyük ihtimalle birlikte içtiği düşüncesiz arkadaşları, sızınca onu orada bırakmışlardı ve her biri bir kadın bulup gitmişti. Yaşlı patroniçenin kendisini rahatsız etmeyecek ve sarhoş halde gecenin birinde sokağa atmayacak kadar nezaketli olması sayesinde evde kalabilmişti. Yatakların hepsi dolu olmalıydı. Masada içki âlemlerinden geriye kalan her zamanki dağınıklı​ğ ın arasında bir punç kâsesi ve oraya, buraya saçılmış bardaklar duruyordu. Bu uyuyan varlığa daha yakından bakmak için ilerlediğimde, şaşkınlığım daha da artmıştı. Tanrım, neler görüyordum. Ne aradan geçen yıllar, ne de kaderimin iniş çıkışları o yıldırım aşkının izlerini asla silemedi. Evet. İlk tutkumun, büyülenen gözlerime ilk görünüşünün anısını sonsuza dek taşıyacağım. Şu an bu yazıları yazarken bile her şey dün yaşanmış gibi ayrıntıları ile aklımda. On sekiz, on dokuz yaşlarında sarışın bir delikanlı, başı koltuğun bir kenarına yaslanmış halde duruyordu. Düzensiz dalgalı saçları, gözlerimin ve yüreğimin saplanıp kalması için elbirliği eden tüm o erkekçe zarafeti ve gençliğin gül rengi tazeliğini taşıyan bir yüzü gölgeliyordu. Zambak beyazının gül pembesine karşı geçici bir zafer kazandığı, yüzünün geceki taşkınlıkların yol açtığı solgunluğu ve bitkinliği bile dile gelmez bir tatlılıktaydı. Nefis, uzun kirpiklerle çevrili göz kapakları kıpırtısızca duruyordu. Bunların üzerinde, kusursuz beyazlık ve pürüzsüzlükteki yüksek alnını süsleyen iki kaş, dünyanın en hünerli ressamlarının elinden çıkmış gibi görünüyordu. Ve bir çift kan kırmızısı dudak, sanki az önce arı sokmuş gibi şişmiş ve bükülmüş haldeydi. Bu sevimli uykucunun eldivenlerini almam için (Eski bir İngiliz geleneğine göre, genç kız uyuyan bir erkeği öperse ondan bir çift eldiven armağan alırmış) beni kışkırtır gibiydi ama utancımın engelleri çok daha güçlüydü. Bu sırada gömlek yakasının açık durduğunu ve göğsünün kar yığını aklığını görünce utangaçlığımın bile bir anlamı kalmamıştı. Titreyen elimle elini tuttum ve olabildiğince usulca onu uyandırdım. Doğruldu, bakışları önce biraz yabaniydi. Yüreğime işleyen narin bir sesle Yavrum, saat kaç oldu. diye sordu. Ona yanıt verdim ve sabah serinliğinde biraz daha böyle bağrı açık uyursa üşütebileceğini ekledim. Bunun üzerine, yüzü ve gözlerine tamamen yakışan bir tatlılıkla teşekkür etti. Artık iri, iri açılmış beni süzen gözleri parıl-dıyor, ışık saçıyordu. Anlattığına göre birkaç genç arkadaşıyla hovardalığa gelmeden hemen önce çok fazla içmiş, onlarla birlikte tüm eğlencelere katılamayacak ve bir kadınla birlikte olup geceyi geçiremeyecek hale gelmişti. Bu yüzden bol bir gecelik içinde gördüğü beni, yitirdiği zamanı telafi için gönderilmiş evin kızlarından biri olduğumdan kuşku duymamıştı. Bu sezginin doğruluğu çok açıktı, bundan emin olmasına rağmen yine de ya görünüşüm onda alışılmışın dışında bir etki yaratmış ya da kendinin doğuştan kibarlığından ötürü, kabalıktan çok uzak bir tavırla benimle konuşmaya başlamıştı. Ancak ben yine de onun için bu evin hoş çiçeklerinden biriydim. Dudağıma ilk öpücüğü kondurduktan sonra bana onunla birlikte olma onurunu sunup, sunmayacağımı sordu. Yeni filizlenmiş aşkıma ve yoğunlaşan şehvetime rağmen ev halkınca yakalanma korkusu yüzünden kabul etmem olanaksızdı. Aşkın bana kendiliğinden verdiği bir sesle, açıklamaya zamanımın bulunmadığı bazı nedenler yüzünden onun yanında kalamayacağımı, belki de onu bir daha hiç göremeyeceğimi söyledim. Bu son sözleri, yüreğimin derinliklerinden gelen bir iç çekiş böldü. Sonradan anlattığına göre sevgilim bana ilk bakışta vurulmuş, benim yaşam biçimimdeki birini ne kadar sevemeyeceğini düşünse bile benden yine de hoşlanmıştı. Hemen o an bana onunla yaşayıp, yaşayamayacağımı sordu. Benim için derhal bir ev tutacaktı, bu evle aramda kalabilecek herhangi bir yükümlülükten de kurtaracak beni. Tamamen yabancı bir adamdan gelen -ki bu yabancı, havai bir çocuktu- böyle bir öneri çok ani, düşüncesizce, sindirilmemiş hatta tehlikeli bile olabilirdi ama bir çırpıda kapıldığım şaşılası sevgi, her türlü itiraza karşı beni kör etmişti. O anda onun için canımı bile verebilirdim. Kaldı ki onunla birlikte yaşama çağrısına direneyim. Bu önerinin heyecanıyla hızlanan kalbim, daha bir dakika bile geçmeden yanıtını verdi. Çağrıyı kabul ediyordum, dilediği yolla ona kaçacak, iyi ya da kötü olsun tamamen onun hizmetine girecektim. O zamandan beri, böyle büyük bir bağış onu benden iğrendirdi mi, gözünde kendimi ucuzlaş-tırdı mı, diye sık sık meraka düşmüşümdür ama kaderim böyle belirlenmişti. Şehrin tehlikelerinden duyduğu korkuyla, bir zamandır koruması altına alacak temiz bir kız arıyormuş ve beğenisine uyan da ben olmuşum. Bana göre bu sevgiye özgü mucizelerden biriydi. Hemen o an pazarlığı yaptık ve bir öpücükle mühürledik daha büyük mutluluğu ise daha sonra tatma umutlarıyla tatmin olmak zorundaydı. Bir kızın, başının dönüp de aşığının peşinden gitmek uğruna tüm güçlüklere göğüs germesini haklı çıkaracak gerekçeleri bu genç adam kadar kendinde toplamış birini asla bulamazdınız. Çünkü taşıdığı erkek güzelliğinin mükemmelliği yanında başının dikliğinde ve duruşunda onu daha seçkin kılan belirli bir incelik, zarafet ve kibarlık havası vardı. Gözleri pırıl pırıldı ve anlamlı bakışlarında buyurgan bir taraf vardı. Teni yeni açmış bir gül kadar tazeydi ve bu onu beyaz tenlilerde genelde karşılaşılan çiğ, yaşamdan yoksunluk görünümden onu açıkça kurtarıyordu. Küçük planımız hazırdı. Ertesi sabah yedide dışarı çıkacaktım, buna kesinkes söz verebilirdim çünkü sokak kapısının kilidini nereden bulabileceğimi biliyordum. O da sokağın sonunda, kolayca uzaklaşabileceğimiz bir arabayla beni bekleyecekti. Sonra da birini yollayıp bu evde kalışımdan kaynaklanan bir borç varsa temizleyecekti. Bayan Brown'ın bunca kızı varken, müşteri çekmeye bu kadar uygun olsam da, birinden ayrılmaya pek de aldırmayacağını düşünüyordu. Ona daha rahat bir zamanımızda açıklayacağım nedenlerden ötürü evde beni gördüğünden söz etmemesini çıtlattım yalnızca. Ve sonra da birlikte görülürsek planlarımız boşa gider korkusuyla, kanayan bir kalple kendimi ondan çekip ayırdım. Phoebe'yi hala derin uyurken bulduğum odama süzüldüm, çarçabuk soyunup anlatılmaktan çok anlaşılabilecek bir neşe ve endişe karışımıyla onun yanına uzandım. Bayan Brown'ın niyetimi keşfetme tehlikesi, düş kırıklığı, keder, yıkım olasılıkları bu yeni alevlenen ateşin önünde silinip gitti. Sevecen ve el değmemiş yüreğim bir geceliğine de olsa ona dokunmayı, yanında olup varlığını hissetmeyi her türlü özgürlüğe tercih edecek haldeydi. Belki bana kötü davranabilirdi ama ne fark ederdi ki. O kalbimin efendisiydi, sevgilimden kötülük de gelse fark etmezdi. Her anı sonsuzluk gibi gelen tüm bir günün düşüncelerinin merkezinde sadece o vardı. Sevgilime kavuşacağım anın gelmesi için defalarca saati kontrol ediyordum. İlerlemek bilmeyen yelkovanı ellerimle ilerletmemek için kendimi zor tutuyordum. Sanki yelkovan ilerlese zamanda beraberinde ilerleyecekmiş gibi geliyordu. Evdekiler beni biraz olsun gözleseler mutlaka bir şeyler fark ederlerdi. Hele akşam yemeğinde, şimdiye dek bu eve gelen ve kahvaltıya kalan en çekici gencin sözü açıldığında, kadınlar onun güzelliğinden ve harika vücudundan söz ettiklerinde kalbim yerinden çıkacakmış gibi olmuştu. Bütün gün içimde sürüp giden dalgalanmaların tek bir iyi etkisi olmuştu o da, ağır bir yorgunlukla ertesi sabah beşe dek oldukça iyi uyumamdı. Sonra kalktım, giyindim, korku ve sabırsızlığın çifte işkencesi içinde buluşma saatini bekledim. Sonunda zaman gelmişti, o tehlikeli ve sonu belirsiz dönüm noktası gelip çatmıştı. Yalnızca aşkımın verdiği yüreklilikten destek alarak parmak uçlarımda aşağı inmeye cesaret edebildim. Dışarı çıkarırken yakalanma endişesiyle sandığımı odamda bırakmıştım. Sokak kapısına vardım. Buranın anahtarı yatağımın yanındaki sandalyede dururdu hep. Onlardan ayrılmak için herhangi bir tasarı besleyebileceğimden hiç kuşkulanmayan Phoebe (bir gün öncesine dek ben de kuşkulanmıyordum aslında) bu güven sayesinde anahtarı benden saklamamış,gizlememişti. Kapıyı kolayca açtım. Yüreklendiren aşk, koruyordu da, sağ salim sokağa çıkabilmiştim. Yeni koruyucu meleğimin, kapısı açık bir arabanın önünde beklediğini gördüm. Yanına nasıl vardım bilmiyorum. Uçtum sanırım bir çırpıda arabadaydım, o da yanımdaydı, beni kollarına almış hoş geldin öpücüğümü veriyordu. Arabacı emirleri önceden almıştı, derhal hareket ettik. Gözlerim en tatlı sevinç gözyaşlarıyla doluvermişti. Kendimi o güzel gencin kollarında bulmak, küçük kalbimin semalarda uçuşu gibiydi. Geçmiş ya da gelecek, her ikisi de önemsizdi, hayat yalnızca o andı ve ben sevinçten bayılmak üzereydim. Onun en sevecen sarılışları, aşkını ve kendimi bütünüyle onun cömertliğine, onuruna bırakarak attığım bu cesaretli adımdan pişmanlık duymama asla izin vermeyecek türdendi. Beni yatıştıran ve ona güven duymama neden olan sözleri de hiç eksik olmuyordu. Ama ne çare. Ben bu erdemliliği hak etmemiştim. Karşı duramayacağım kadar şiddetli bir tutku yüzünden buraya sürüklenmiş, her ne yaptıysam elimden başka türlüsü gelmedi​ğ i için yapmıştım. Bir anda zamanın yok olduğunu hissettim. Chelsea'da, iki kişilik zevk birliktelikleri için uygun, rahat, konuksever bir hana vardık. Burada bizi kakaolu bir kahvaltı bekliyordu. Oteli idare eden ve yaşamı mükemmel anlayan yaşlı, şen bir görmüş geçirmiş bizimle kahvaltı etti, arada sırada yan gözle beni çapkınca süzerek ikimizi de neşelendiriyordu. Canı gönülden tam birbirimize göre olduğumuzu söyledi. Bu evi birçok beyefendi ve hanımefendi kullanmıştı, ama o bizden daha güzel bir çift görmediğini söyledi. Taze bir parça olduğumdan emindi. Öyle taşralı, öyle saf görünüyordum. Eşim şanslı bir adamdı doğrusu. Bu alışılmış hancı gevezeliği beni yatıştırıp memnun etmekle kalmadı, vakit yaklaştıkça onunla yalnız kalmaktan korkmaya başladığımdan doğan şaşkınlığımı başka yöne çevirmeme de yardım etti. Gerçek aşkın, genç kız utangaçlığından baskın çıktığı bir çekingenlikti bu. Onu istiyordum, onun için yanıp tutuşuyordum ama yine de nasıl olacağını bilmeksizin en yoğun arzularımın erkeğinden ürküyordum. Yüreğim en sıcak dileklerin ortasında korkuyla çarpıyordu. İşte bu tutku çarpışması sevdalı özlemlerle iffet arasındaki bu çatışma gözyaşlarına boğulmama neden oldu, birden. Sevdiğim de daha önceki gibi kendimi onun korumasına teslim etmekle durumumdan gerçekleşen ani değişiklikten doğan endişe ve heyecan kırıntılarına yordu bu halimi ve bu düşüncenin etkisiyle beni rahatlatıp canlandı​racak her şeyi söyledi ve yaptı. Kahvaltıdan sonra, Charles anlamlı bir gülüm​semeyle usulca elimden tuttu. Gel canım, bahçelere bakan güzel manzaralı bir oda göstermek istiyorum sana dedi ve yanıt beklemeden beni havadar ve aydınlık bir odaya götürdü. Aslında burayı ona beğendiren tek şey yataktı ve onun dışında hiçbir manzara söz konu​su değildi. Charles kapıyı sürgüler, sürgülemez koşup sarıldı ve beni yerden kaldırıp dudaklarını dudaklarıma birleştirdi. Korkularım ve arzularımla titremeye başlamıştım, soluğum kesilmek üzereyken beni yatağa taşıdı. Sabrı beni soymaya yetmediğinden, eşarbımı ve elbiselerimi açıp korsemi çözmekle yetindi yalnız. Göğüslerim çıplaktı daha on altısına bile girmemiş, taşradan yeni çıkmış ve daha hiç el değmemiş bir kızınkinden beklenebilecek en sert, en sıkı halleriyle parıldıyorlardı. Onların gururu, beyazlığı ve kusursuz biçimi ellerinin ara vermesine izin vermiyordu. Ancak bir süre sonra daha güçlü bir ilgi odağı o sevecen saldırıya açıldı. Oysa korkularım bacaklarımı kendiliğinden kilitlemişti ama elinin bir dokunuşu ile yavaş, yavaş aralarına girdikçe onların çözülmesine neden oldu. Bu arada gözlerinin, ellerinin incelemesine sessiz sedasız direnmeden kendimi bırakmıştım. Beni bir genelevden çıkarıp aldığı için bu konularda hiç de acemi olmadığımı sanıyordu. Ben de bekâretim hakkında kafasını kurcalayacak tek laf etmemiştim. Zaten söz etmiş olsaydım, bana inanmayabilirdi. Artık daha fazla oyalanmaya katlanamayacak kadar heyecanlandığından pantolonunu çözdü ve sanki açık, hazır bir geçidin önündeymiş gibi derhal ilk hamlesini gerçekleştirdi. O an, o boynuz sertliğindeki gücün ilk kez gelip kapıma dayandığını hissettim ve canımı son derece yakan birkaç güçlü itişten sona en ufak bir ilerleme kaydede-mediğini anladığında sevgilimin şaşkınlığı inanılmazdı. Ona usulca buna dayanamayacağımı söyledim, beni gerçekten incitiyordu. O ise, bu kadar genç olduğundan tüm güçlüğü çıkaranın kendisi olduğunu sanıyordu halen. Çiçeğimin henüz koparılmamış olduğu aklının ucundan geçmiyordu, beni bu konuda sorgulamanın da zaman ve sözcük harcamaktan başka işe yaramayacağını düşünüyordu herhalde. Yeniden deniyordu fakat giriş yoktu, yine ilerleyemiyordu ama canım artık daha fazla yanıyordu. Aşırı sevgimse aşırı acıya sesimi çıkmadan katlanmamı sağlıyordu. Güç denemeler sonunda soluk soluğa yanıma uzandı, süzülen gözyaşlarımı öptü ve bu kadar yakınmamın nedenini sordu. Diğerleri kendisinden daha mı yumuşak davranmıştı bana. İkna etmeyi amaçlayan bir yalınlıkla, bana böyle yaklaşan ilk erkeğin o olduğunu söyledim. Gerçek güçlüdür ve can atarak istediğimiz bir şeye inanılmadığı pek görülmez. Bakire olduğuma duyularının da sunduğu kanıtlarla inanan Charles, beni öpücüklere boğuyor, aşk adına biraz daha sabretmem için yakarıyor ve kendi canını yakmamak için nasıl dikkatli davranırsa, bana da öyle yumuşak yaklaşacağını söylüyordu. Oysa benim bana ne kadar büyük bir acıya mal olacağını önceden görsem de, istekle teslim olmam için ona vereceğim zevki bilmem yeterliydi. Denemelerine girişmek için yeniden kollarını sıvadı ve daha elverişli bir yükseklik sağlamak için yastıklardan birini belimin altına yerleştirdi, rahat etmem için de diğerini başımın altına koydu. Sonra bacaklarımı ayırıp dimdik durdu aralarında, onları kalçaları üzerinde kavuşturdu. Kendini doğru noktaya yerleştirdi, öylesine küçüktü ki doğru yerde olduğundan güçlükle emin oluyordu. Baktı, hissetti ve bir anda olağanüstü sertliğiyle çarptı, yolun bir kısmını aşmayı başardı. Bunu sezince, elverişli konumunu ilerletti, düz bir çizgide darbeleri sürdürerek girişini zorla derinleştirdi. Bu bana öyle dayanılmaz bir acı veriyordu ki neredeyse çığlık çığlığa bağırmak üzereydim. Evi ayağa kaldırmak istemediğimden soluğumu tuttum ve yüzüme doğru kaldırılmış etekliğimi ağzıma tıktım, acılarım boyunca onu ısırdım. Sonunda o bölgenin narin dokusu, böyle vahşi bir yırtılma ve parçalanmaya yol verebilmişti. Charles daha derinlerde bir şeyi delip geçti ve insafsızca, iradesizce, yalnızca bir çeşit ilkel hırsla çabalamaya başladı. Dev bir dalga gibi parçalamaya, her şeyi önüne katıp götürmeye başladığı o an kesik bir çığlık attım ve acının keskinliğinden ba-yılıverdim. Bana daha sonra anlattığına göre bacaklarım bir anda yırtık, yaralı geçitten akan kan seliyle kaplanmış. Kendime geldiğimde giysilerimin çıkarıldığını, yatağa yatırılmış olduğumu gördüm. Bekâretimin o tatlı, insafa gelmiş katilinin şefkatli kollarınday-dım. Elinde bir kadeh likör vardı, bu kadar acı çekmeme neden olmasına rağmen sevdiğimin sunduğu bu ikramı reddedemedim. Yaşlarla nemlenmiş süzgün gözlerimi ona çevirdim, gaddarlığından ötürü onu azarlar ve aşkın ödülü bu mu, diye sorar gibiydim. Ama rastlamayı hiç de ummadığı bir bekâretin üzerinde kazanılan bu eksiksiz zaferle bana karşı sonsuz bir sevgi duymaya başlayan Charles ona hazzın doruğunu yaşattığım için bana minnettardı. Bana çektirdiği acıyı sevecenlikle bastırdı ve aslında kinden çok aşk kokan hafif yakınmalarımdan uzaklaştırıp beni sevimlilikle, sıcaklıkla yatıştırmaya, okşamaya, avutmaya başladı. Ona ait olduğumu düşünmenin mem-nunluğuyla tüm acı az sonra uçup gitmişti. O şimdi mutluluğumun ve geleceğimin mutlak be-lirleyicisiydi. Yine de acılarım çok keskindi, yaram daha tazeydi ve kanıyordu. Ne kalkıp dolaşabiliyor, ne de kımıldayabiliyordum bu yüzden yemeğin yatağa getirilmesini emretti. Yoksa bir tavuk kanadıyla iki, üç bardak şarabı başka türlü mideye indiremezdim. Bunları bana, sevgisinin üzerimde hak kazandığı o tatlı karşı gelinmez buyurganlıkla servis yapıp yedirense taptığım gençti. Yemekten sonra, şarap dışında her şey götürülünce, hizmetçilerin çekilmesini buyurdu. Charles yüzsüzce, sanki yatağa yanıma gelmesi için gözlerimdeki hevesi okurmuşçasına soyunmaya girişti. Bu sırada onu, korku ve zevk karışımı tuhaf bir duyguyla izlemeden edemiyordum. Birlikte yatağa girdik. Gömleğini ve geceliğimi sıyırıp çıplak gövdesini benimkine bastırdığında kalbim dayanılmaz bir sevinçle dolmuştu. O insanüstü coşku ve böyle kendinden geçiren bir haz karşısında hangi acı durabilir ki. Yaralarımın sızısını duymuyordum artık ve gövdesinin her noktasını hissetmek için onu bir sarmaşık gibi sardım. Evet, aradan onca zaman geçmiş olmasına rağmen, coşkularımın egemenliği tamamen ortadan kalktıktan sonra bile tadı damağımda kalan o zamanların anısı beni hala canlandırır, tazeler. Ben onu sarmaşık gibi sarmışken sevgilim vücutlarımızı birleştirebileceğimiz her kucaklama ve sarılışla bana sıkıca yapışmıştı. Sonra tazelenen arzuların yakıcılığını daha fazla dizginleyemeye-ceğini fark edince bacaklarını usulca benimkilerin arasına yerleştirerek ıslak alevlerden öpücüklerle ağzımı durdurarak yeni bir hücuma geçti. Ona geçidin ilk açıldığı zamandan daha hafif bir acıyla yol veren paramparça olmuş yumuşak kıvrımlar boyunca darbelerini yineledi. Çığlıklarım yine boğazımda düğümleniyordu ve acıları tam bir kahraman gibi göğüsledim. Az sonra gittikçe güçlenen darbelerine, kızaran yanaklarına, ateşle kısılan gözlerine ancak hafif bir titremeyle karşılık verebildim. Birkaç deneme sonunda ona istediği zevki verebilmiş ve bende acı duymadan aşkın doruğuna ulaşabilmiştim. Üst üste gelen birleşmeler beni terbiye edip alıştırınca zevkin gerçek, bastırılmamış lezzetine katılmaya başladım. Nasıl yüce bir mutluluktu, ne eritici inlemelerdi, nasıl müthiş bir zevk acısıydı. Ona uzun süre dayanabilmek o kadar zordu ki, o kadar dayanılmaz bir zevk ürpertisine neden oluyordu ki sanki bir an dursa solup gidecekmişim gibi hissediyordum. Duyularımın kasırgası, hiddeti, o beklenmedik selle yatıştıktan sonra tatlı ve derin düşüncelere daldım. Kendime, bu koca dünyada benim kadar mutlu bir yaratık var mıdır, diye sordum. Tatlı sevgilimin bana sunduğu aşkı bir gece olsun tatmanın yanında doğabilecek sonuçlardan korkmayı aklıma bile getiremiyordum. Böylece akşam yemeğine dek tüm öğleden sonrayı aşkla öpüşerek ve sevişerek şenlik havası içinde geçirdik. Yemek servisi yapılmadan az önce, Charles kalkıp giyindi. Bense bunun nedenini bilemiyordum. Yatağın kenarına oturdu, yatağı masa, çarşafları da masa örtüsü yerine kullandık. Kendisi dışında hiç kimsenin içeri girmesine ya da hizmet etmesine katlanamıyordu. Büyük bir iştahla yemeğini yedi, benim yemek yediğimi görünce de bundan memnunluk duyar gibiydi. Bense talihimle öyle büyülenmiş, içinde yüzdüğüm mutlulukları yaşamımın tüm geçmiş sahnelerinin yavanlığıyla karşılaştırdıkça öyle kendimden geçmiştim ki, yıkımım pahasına da olsa, bu mutlulukların kısa sürmesi tehlikesini bilsem de yine de hiçbir şeyin mutluluğumu gölgelemesine izin vermiyordum. Küçücük kafamda yer verebil​d iğim ancak o an sahip olduklarımdı. O gece birlikte uyuduk. Hazla tükenip ve doyduktan sonra doğa bizi uykunun kucağına bıraktı. Sevgilimin beni kucaklayan kollarının varlığını duymaksa o uykuyu daha da nefis kılıyordu. Sabahın geç saatlerinde ilk uyanan ben oldum. Aşığımın derin, derin uyuduğunu görünce uykusunu bölme korkusuyla soluk almaya bile cesaret edemeden yavaşça kollarından sıyrıldım. Saçlarım, gömleğim o kargaşa sırasında tümüyle dağılmıştı. Hepsini elimden geldiğince toparlayıp düzeltmek için bu uygun bir zamandı. Bu arada sık sık, inanılmaz bir sevgi ve sevinçle uyuyan gence bakıyor, bana çektirdiği tüm acıları düşünüyor, aldığım zevkin acısını kat, kat karşıladığını itiraf ediyordum. Ortalık apaydınlıktı. Telaşlı hareketlerimizden ve havanın bunaltıcı sıcağından ötürü bir kenara atılmış, sıyrılmış örtüleriyle yatağın üzerinde oturuyordum. Beni böyle karşı konmaz bir güçle kışkırtan bir zevki, sahip olduğum o gençlik dolu güzelliğin tüm hazineleriyle gözlerimi şenlendirmek gibi iyi bir fırsatı kendimden esirgemedim. Charles neredeyse çırılçıplak yatıyordu, gömleği tam bir demet halinde yukarıda toplanmıştı odanın ve havanın sıcaklığı sayesinde üşümüyor gibiydi. Ona vurgun bir halde üzerine eğildim. Tüm o çıplak çekiciliğini doya, doya izledim. Oysa yüzlerce kez görsem ona doymam imkânsızdı. Onu şu an görüyormuşçasına resmedebilirim, halen güzelliği gözlerimin önünde. Tümüyle mükemmel bir erkek güzelliğinin boydan boya manzarası. Tek bir kusuru olmayan, güzelliğin her iki cinse de ait olduğu ve üst dudağının üzerinde ilk ince tüylerin zarzor ayırdığı bir yaşın tomurcuk çiçeği, ilkbahar tazeliğiyle parıldayan bir yaz meltemi gibi taze, sıcacık Dudaklarının yakut şişliğinin aralığı dışarıya içine aldığından daha tatlı ve saf bir hava solur gibiydi. Öyle kışkırtıcı bir öpücüğü zapt etmek ne güçlü bir irade gerektirmişti.Ensede ve yanlarda özgürce dağılmış doğal buklelerle zarifçe süslenen ince, temiz pürüzsüz cildi ve dolgun etleriyle fevkalade yapılı ve dinç bir gövdeye bağlanıyordu. Kar beyazı göğsünün erkeksi bir oranla ortaya serilen düzlüğündeki iki uç, tomurcuklanmakta olan gülleri anımsatıyor​d u. Kollarının kasları, karnının, kalçalarının yuvarlak kabarıklığının başladığı yerde bele doğru incelişinin düzgünlüğü muhteşemdi. Güzel şekillenmiş yuvarlaklıklarıyla dizlere doğru yavaş, yavaş incelen baldırları, o nefis gövdeyi desteklemeye layık birer sütun gibiydi. Birleştikleri yerde, biraz dehşet kalıntısı, biraz da sevecenlikle gözlerimi dikmekten kendimi alamadığım, kısa süre önceki gazabı sonucunda sızısı hala geçmeyen o yumuşak, narin bölgemi öylesi bir öfkeyle parçalayan, yırtan, neredeyse harap eden o müthiş makine vardı. Ama o öfkesinden en ufak bir eser kalmamıştı, artık. Al başını bacaklardan birine doğru eğmiş, sakin, uysal ve bu görünüşüyle, işlediği kötülük ve zulümden aciz bir hali vardı. Kırışıklıklarla çepeçevre buruşmuş, büzülmüş altın keseler manzarayı kusursuzlaştırıyor ve hepsi birlikte doğadaki en ilginç canlı resmi meydana getiriyorlardı. Elbette ressamlar, heykeltıraşlar ya da diğer sanatçılarca döşenen ve avuç dolusu paraya satın alınan o kabalıklardan son derece üstün görünüyorlardı. Gerçek yaşamda nasıl göründüğünü doğanın ateşli bir düş gücü bağışladığı ender birkaç insan dışında pek azı değerlendirebilmiştir. Zaten bu insanların hayalleri de şevkle, sanatın çok ötesinde yer alan doğanın eşi bulunmaz yaratıcılık pınarına, güzelliklerin özgünlerine yönelmiştir. Ama her şeyin bir sonu vardır. Bu genç melek, uyanmak üzere oluşunun kayıtsızlığıyla başka yöne döndü ve gömleğiyle yatak örtülerini bu hazineyi daha uzun bir gözlemden gizleyen bir konuma soktu. Bende onun yanına uzandım. Az önce seyrettiklerimin acılarıma baskın çıkıp isyan uyandırmaya başladığı bölgeye götürdüm ellerimi. Parmaklarım kendilerine artık rahat bir geçit açıyorlardı ama genç kızla tam bir kadın arasındaki büyük farkı incelemeye fazla zaman bulamadan Charles uyandı. Bana dönüp iyi uyuyup, uyu-yamadığımı sordu. Yanıtlamama pek zaman bırakmadan yüreğimden her yanıma yayılan o alev, alev öpüşlerinden birini dudaklarıma kondurdu. Ve sonra, onun tüm çıplak güzelliğinden aşırdığım incelemenin öcünü almak istercesine yatak örtülerini bir kenara itti, gömleğimi de olabildiğince yukarı sıyırdı. Doğanın bana bahşettiği tüm armağanları doyasıya seyretme sırası onun gözlerine gelmişti. İşlek elleri de bütün vücudumda geziniyordu. Henüz olgunlaşmamış tomurcuk göğüslerimin enfes diriliği ve dikliği, tenimin aklığı, çizgilerimin tazeliği, düzgünlüğü, kollarımın, bacaklarımın uyumu hepsi yaptığı anlaşmadan duyduğu memnunluğu pekiştirir gibiydi. Ancak azgın darbeleriyle yol açtığı hasarı araştırma merakına kapıldığında, yalnızca ellerini yöneltmekle kalmadan altıma bir yastık koyup o muzip muayene niyeti için en elverişli biçimde beni yerleştirdi. Az sonra gözlerinin saçtığı, ellerinin yaydığı alevi dile getirmenin imkânı yoktu. Zevkli iç çekişler ve sevgi dolu kesik, kesik inlemeler ağzından çıkabilen tek övgülerdi. Bu arada dimdik bana doğru yükselen silahını da en yüce görkem ve gösterişinde görme fırsatını sundu. Charles'da hissetti bunu ve gücünden hoşnut görünüyordu. Sevgi ve incelik dolu bir gülümsemeyle elimi aldı, hafif bir zorlamayla doğanın en zengin başyapıtı​n a götürdü. Biraz karşı geldiysem de, elimle kavrayamadı​ğ ım bu şeyi hissetme isteğime engel olamadım. Apak fildişi bir sütun, alev kırmızısı başlığıyla çok güçlüydü. Hiçbir boynuz daha sert, daha dik olamazdı ama hiçbir kadife de daha pürüzsüz, daha tatlı gelemezdi parmaklara. Charles elimi daha aşağılara götürdü, doğanın ve hazzın hazinelerini bir arada sakladıkları, altın keselere yönlendirdi beni. Onları açıkça hissedebiliyordum. Ama sıcak ve yumuşak elimin böyle duyarlı bir bölgeye yaptığı ziyaret her şeyi öyle denetlenemez bir taşkınlığa büründürmüştü ki daha öte tüm uvertürleri bir kenara atıp benim uygun duruşumdan da yararlanarak, sabırsızlıkla beklediğim yerde koparması kesin olan fırtınayı kopardı. Artık yaşama açılan o kapının arasında hissettim sevgilimi ve kapıların darlığı katlanılmaz acılar çekmeme neden olmuyordu. Aksine yuvaya kapanan o aygıt beni öyle tıka basa bir zevkle doyuruyordu ki, soluksuz kalıyordum. Sonra o öldürücü darbeler, sayısız öpücükler geldi. Her biri tarif edilemez bir mutluluktu ve o mutluluk daha büyük saadetlerin yoğunluğu içinde yitiyordu. Ama bu uzun süremeyecek kadar yoğun bir karmaşaydı. Aşkımızın şarabı kısa süre sonra taştı ve ateşi o an için söndürdü. Tüm bu sevişmeler, sabahın geç saatlerine kadar sürmüştü böylece kahvaltıyla öğle yemeğini bir arada yapma gereği duyduk. Konuştuğumuz zamanlarda Charles kendi hakkında bilgiler veriyordu. Gümrükte görevli olan bir babanın tek oğluydu. Babası bu genç beyefendiye çok yetersiz bir eğitim sağlamıştı. Onu hiçbir mesleğe yönlendirmemiş ancak orduda sancak subaylığı satın alarak ona bir meslek sağlamayı tasarlamıştı. Böylece aile bütçesine katkıda bulunmasını hedeflemişti. Ne var ki babası büyük umutlar vaadeden bu gencin, erkeklik çağına erinceye dek avare bir yaşam sürmesine göz yummuştu. Ayrıca acemileri, sefilleri şehirde bekleyen kötülüklere ve her türden tehlikeye karşı genel de olsa uyarıda bulunma zahmetine bile girmemişti. Charles, babası ve babasının metresiyle birlikte aynı evde yaşamıştı. Babası da para istemediği sürece oğluna karşı iyi niyetli olmuştu. Charles dilerse yalan da söyleyebilirdi, babası onu hiçbir konuyla ilgili azarlamazdı. Hatasına karşı herhangi bir ciddi denetim ya da zorlamadan çok hoşgörü havası taşıyordu. Ayrıca Charles para gereksinimini sağlamak için ölen annesinin annesine sahipti. Torununun üzerine titreyen bu kadının yaşamını sürdürmesine yetecek yüklü bir miktar yıllık geliri vardı ve küçük sevgili torunu için yaptığı harcama tutarlarının hiç önemi yoktu. Damadı ise kendine değil de torununa yapılan bu gözü kapalı harcamalardan dolayı güceniyordu. Ve böyle çıkarcı bir kıskançlığın baba kalbinde nasıl ölümcül bir değişim yaratabileceğini daha sonra göreceğiz. Yine de Charles, büyükannesinin müsrif düşkünlüğü sayesinde benim kadar kolay memnun edilebilen bir metres tutmayı karşılayabiliyordu ve benim şansım vardı ki tam o böyle birini arar​k en beni karşısına çıkarmıştı. Charles'ın kişiliğine gelince, sakin sevimliliğiy-le evcil bir mutluluk için dünyaya gelmiş gibiydi. Sevecen, doğuştan nazik ve inceydi. Kavgalar ve düşmanlıklar asla onun tarzı değildi. Alçakgönüllü, ılımlı, her zaman için alttan alan ve kendi sükûneti ile ortamı sakinleştiren bir yapıya sahipti. Sadeliğin ve iyi huyun tüm zarafetiyle bezenmiş yalın sağduyusu onu hayran olunacak biri yapmasa da çok daha mutluluk verici bir konuma, her yerde sevilen ve sayılan bir haline getirmişti. Ama Charles'ta kalbimi çelen ve tutkularımı kendine ilk bağlayan özellik, güzelliğinden başka bir şey değildi. Zaten ben de o zamanlardaki havailik, ciddiyetsizlik çağında, gözlerime yeterince güzel görünen birinde iç güzelliği aramıyordum. Büyük bir zevk ve sefa içinde yatakta yediğimiz yemekten sonra Charles kalktı, bana tutkuyla veda ederek birkaç saatliğine şehre indi. Orada genç,kurnaz bir avukatla meseleyi görüştükten sonra evinden henüz önceki gün kaçtığım eski saygıdeğer hanımıma gitmişler. Charles, o kadından ileride gelebilecek tüm talepleri şimdiden kesip atarak hesabı görmeye kararlıydı. Böylece yola çıkmışlar ama bu arada avukat arkadaşı, Charles'ın verdiği bilgileri göz önüne alarak ziyaretlerinin amacını değiştirip tazminat önermektense talep etmenin daha iyi olacağı sonucuna varmış. İçeri alındıklarında evin kızları önceden tanıdıkları Charles'ın çevresinde toplanmışlar, kaçışımın üzerinden fazla zaman geçmediği için ve bu kaçışta suç ortaklığı ettiğinden kuşkulanmak şöyle dursun beni gördüğünden bile tümüyle haber​siz olduklarından kendilerince Charles'ın gözüne girmeye çalışıyorlarmış. Charles'ın yanındaki avukatı da yeni bir av sanmışlardı ama avukatın kasvetli, yargıç edası yaşlı patroniçeyle halletmesi gereken bir işi olduğunu söyleyip onun nerede olduğunu sorarak kızların hemen geri çekilmesini sağlamış. Derhal Madama haber uçurulmuş ve kızlardan odayı boşaltmaları istenmiş. Adaletin sorgulamalarında titremek ancak suçluların düşeceği bir durumdur. Benim hesabıma vicdanı hiç de temiz olmayan Bayan Brown, şehri ne kadar iyi bilse de mesleğinin tüm tehlikelerinde kurt kesilmiş olsa da bu soruyla dehşete düşmekten alamamış kendini. Hele, hele Sulh Hâkimliğinden, Newgate'ten, Old Bailey'den gelen bir avukat karşısında uygunsuz bir ev işletme ithamlarından, şehirde arabayla dolaştırılıp suç teşrihinden ve o tür tüm işlemlerden söz açıldıkça korkusu daha da katlanmış. Muhtemelen evine karşı ihbarda bulunan kişinin ben olduğumu sanan kadının ağzı bir karış açık kalakalmış ve binlerce itiraz, özürler sunmaya başlamış. Bunun üstüne elbette sandığımı hevesli bir edayla getirmişler. Aslında Bayan Brown dehşete düşmüş ve gerçekten korkmuş olmasaydı onlarla tartışabilirdi. Bunun yanı sıra ağızlarını sıkı tutmaları için önerilen pirinç rakısı rüşveti de reddedilince kendini iyice savunmasız hissetmiş olmalıydı. Tüm bu süre boyunca, Charles evi bildiği için avukatı buraya getiren tesadüfî yol arkadaşı gibi davranmış ve bu konuyla hiçbir şekilde ilgili görünmemişti. O sadece bu sırada anlattıklarımın tümünün doğrulandığını duymanın ikinci mutluluğunu tadıyormuş. Patroniçenin korkuları, öykümü doğru bir şekilde anlatmaya başlaması için yetmişti ve zaten içine düştüğü durumdan yola çıkarsak, bu gayet normal sayılabilirdi. İyi kalpli müşfik hocam Phoebe ise o sarada evde yokmuş çünkü olsaydı eminim bu sahne gerçekleşirken Bayan Brown'un destekleyicisi olurdu. Belki de beni aramak için dışarı çıkmıştı, yoksa Charles'la avukatın bu düzmece öyküsü böyle kolayca yutturulamazdı. Yine de bu görüşme epey zaman almıştı. Charles'ın beni cömertçe emanet ettiği anaç bir kadın olan ev sahibesi yukarı çıkıp bana arkadaşlık etmeseydi, yabancı bir evde bırakıldığım için bana bu süre çok daha uzun gelebilirdi. Birlikte çay içtik, hoş sohbeti zamanın çabuk geçmesini sağladı çünkü konumuz Charles'tı. Ama akşam çöküp de döneceğini söylediği saat geçince ürkek kadıların yaşadığı sabırsızlık ve endişelerin içime çöken karanlığını dağıtamadım. Neyse ki sıkıntım uzun sürmedi. Onun kapıda belirmesiyle sabrımın karşılığını kat, kat aldım ve hazırladığım hafif azar da daha dudaklarıma varmadan uçup gitti. Bacaklarım halen acıdığı için hala yataktaydım ve Charles yanıma koştu, beni kollarına alıp doğrulttu. Onun sevgi dolu kucaklayışını karşılamak için uzattığım kollarımı boynuna doladı ve aldığı yasal önlemlerin raporunu tatlı öpücük paran-tezleriyle bölerek sundu. Yaşlı kadının nasıl korkutulduğunu duyduğumda kendimi gülmekten alamadım, cehaletim ve saflığımdan dolayı böyle bir sonuç beklemiyordum. Görünüşe bakılırsa Madam, davranış biçimlerinden hoşlanmadığım için şehirde varlığını keşfettiğim bir akrabaya sığındığımdan ve bu talebin de oradan geldiğinden endişelenmişti. Charles bu konuda haklı çıkmıştı, komşulardan hiçbiri o ıssız saatte arabaya nasıl kaçtığımı görmemiş ya da en azından Charles'ı fark etmemişti. Evdekiler de değil böyle büsbütün yabancı bir adamla ani bir pazarlığa oturacağımı düşünmek, onunla karşılaştığımdan bile en ufak bir kuşku duymamışlardı. Yani her zaman en ola sılık dışı şeyler, en az ihtimal vermemiz gerekenler değildir. Arzularının doruğunda iki havai gencin tüm neşesiyle yemeğimizi yedik ve bu sırada gelecekteki mutluluğumun tüm sorumluluğunu seve, seve Charles'a devrettiğim için ona sahip olmanın mükemmel mutluluğu ötesinde hiçbir şey düşün​müyordum. Yemekten sonra yatağa yanıma geldi ve bu ikinci gece acım epeyce dindiğinden kusursuz aşkın zevk şarabını kana, kana içtim. Ta ki ikimiz de doyurulmuş arzuların, yatışmış alevlerin doğal sonucunda derin bir uykuya dalana dek mutluluk denizinde yüzdüm ve tazelenen coşkulardan başka bir şeyin gücü bizi uyandırmaya yetmedi. Chelsea'deki bu evde, aşkın ve hayatın tadını çıkararak on gün kadar kaldık bu arada Charles evden uzak kalışına uygun bir bahane bulmaya ve daha önceki zevklerinin düzensiz akışıyla karşılaştırıldığında çok önemsiz kalan masrafım için sürekli ve yeterli miktarlarda kaynak sağladığı sevecen, hoşgörülü büyükannesini de ihmal etmemeye ba​k ıyordu. Charles bir süre sonra ziyaretlerinin sıklığı için ilk yerleştiğimiz evden daha uygun bir yer arayışına girdi. Aziz James'te D... sokağında, ikinci kattaki iki oda ve bir banyo için haftada yarım gineye tuttuğu özel, möbleli bir daireye taşıdı beni. Charles'ın ilk kez benim olduğu ve asla iki kez yitirilmeyen o mücevheri yitirdiğim yer olan, sonsuz bir sevgi duyduğum eski evi hiç üzülmeden terk ettiğimi söylemem elbette zor olur. Gidişimizden üzüntü duymaması için Charles'ın çok eli açık davrandığı bir ayrılıştan sonra ev sahibemin herhangi bir şeyden yakınmasına neden yoktu. Yeni evimize vardığımızda o kira için epey sıradan görünmesine karşın orayı son derece güzel bulduğumu anımsıyorum, zaten Charles beni bir zindana getirmiş de olsa, varlığı orayı ufak bir Versailles sarayı yapardı. Ev sahibem Bayan Jones, bizi dairemizde bekliyordu. Büyük bir övüntüyle evin tüm konforunu sıralayıverdi. Bize kendi hizmetçisi yardımcı olacaktı. İlk kat bir elçiliğin yabancı sekreteri ve eşine kiralanmıştı. Bana çok iyi huylu, genç bir hanıma benzediğimi söylemiş ve iltifatlarını sıralamıştı. Bu hanım lafını duyunca, pohpohlanan kibrimden kıpkırmızı kesilmiştim. Bu, benim durumumdaki bir kız için çok fazlaydı. Aslında Charles ona kaçtığım günkünden daha az bayağı ve rüküş giyinmem için önlem almış, beni gizlice evlenip arkadaşları yüzünden gözden uzak tuttuğu eşi olarak tanıtmıştı. Oysa bunların, şehri Bayan Jones kadar iyi tanıyan bir kadına son derece uydurma geldiğine yemin edebilirim. Ama zaten benim konumum onu hiç mi, hiç ilgilendirmiyordu. Ondan daha vicdansız birini bulamazdınız, oda kiralarından elde ettiği paralar tek düşüncesiydi. Gerçeğin kendisi onu ne utandırır, ne de pazarlığını bozdururdu. Onun bir portresini çizip yaşam öyküsünü kabataslak anlatmak yaşamımda oynadığı rolü size açıklamaya yardımcı olacaktır. Kırk altı yaşında, uzun boylu, sıska, kızıl saçlı, her yerde karşılaştığımız ve dikkat çekmeden, adı sanı geçmeden yanımızdan geçip giden o önemsiz, sıradan yüzlerden birini taşıyan bir kadındı. Gençliğinde bir beyefendinin metresiydi ve adamın ondan bir kızı olmuştu, bu yüzden de ölümünden sonra kadına yılda kırk poundluk yaşam boyu sürecek bir miras bırakmıştı. Kızını, daha on yedisindeyken yurtdışına elçi olarak giden ve malını da yanına alan bir beye, hiç de hatırı sayılır olmayan bir fiyata satmıştı. Adam kıza son derce derin bir şefkatle bağlanmış ve tahminen onunla gizlice evlenmişti ama kendi eti ve kanını pazara çıkaracak kadar aşağılık annesiyle en ufak bir ilişki sürdürmemesi için de özen göstermişti. Oysa kadının zaten para dışında bir dünyası ya da tutkusu bulunmadığından bu kopuş, ona herhangi bir rahatsızlık vermemişti. Mizacına uygun olarak ne yolla olursa, olsun paracıklarını artırıp, yığmaktan başka tüm diğer zevklere kayıtsız kalarak ciddi, mazbut görünüşüne hiç de ters düşmeyen bir işe, bir tür özel kadın satıcılığına girişmişti. Zaman, zaman da çöpçatanlık yapıyordu. Kısacası, ona kazanç şeklinde görünüp de yapmayacağı hiçbir iş yoktu. Şehrin hemen, hemen tüm dalaverelerini bilirdi, yalnızca kendisi işin içinde olmakla kalmayıp sürekli çevreden istihbarat da alırdı. İki karşı cins arasındaki uyum ve ön ayak olma etkinliklerinin yanında, rehincilik gibi diğer gizli kapaklı, karlı işlerle de uğraşırdı. Oturduğu evi kiraya veriyordu ve bu evden daire, daire kiralayarak olabildiğince yararlanıyordu. En az üç-dört bin poundluk bir birikimi olduğu halde, en hayati gereksinimlerine bile para harcamaya yanaşmıyor, tümüyle kiracılarından koparabildiği kadarına bel bağlıyordu. Çatısı altına gelen böyle bir çifti görünce de ilk aklına gelen kuşkusuz bizden en fazla parayı nasıl sızdırabileceğiydi. Durumumuzun ve deneyimsizliğimizin ona pek yakında güzel fırsatlar yara​tacağını düşünmüştü. Bu umut dolu sığınakta ve bu canavarın pençeleri altında yuvamızı kurduk. Bizi kazıklamak için bulup buluşturduğu tüm o ufak, tefek, amansız yöntemlerinin ayrıntısına girmek ne sizin için elle tutulur bir malzeme olacak, ne de benim hoşuma gidecek. Charles, taşınma zahmetine girmektense tüm bunlara katlanmayı bezginlikle seçmişti. Masraftan kaçınma ya da idareli harcama konusunda hiçbir fikri olmayan genç bir beyefendiyle bu işlerden hiç mi, hiç anlamayan toy bir taşralı kız için önem taşıyan tek şey aşktı. Yine de burada sevgilimin kanatları altında, yaşamımın en harikulade günleri su gibi akıp geçiyordu. Cherles'a sahiptim ve ondan sevgi dolu yüreğimin dileyeceği, arzulayabileceği her şey avucumun içindeydi. Beni oyunlara, operalara, maskeli balolara, şehrin her türlü eğlencesine götürüyordu. Tüm bunlar gerçekten hoşuma gidiyordu ama en çok benim gibi bir köylü kızının böyle yakışıklı bir beyefendinin kollarında olması karşısında insanların gıpta dolu bakışları kendimi önemli hissetmemi sağlıyordu. Bana her şeyi açıklayıp, öğretmesinden dolayı sonsuz bir mutluluk duyuyordum. Ama bu izlenimler, yüreğimin biricik tutkusunun, ruh ve bedenin bir merkezde birleştiği ve aşk dışında yaşamın hiçbir başka çeşnisine yer bırakmayan bir tutkunun üzerimde kurduğu mutlak egemenliği ve gücü hissedilir şekilde kanıtlıyordu. Gezdiğim yerlerde ya da başka zamanlarda gördüğüm erkeklere gelince, gözlerimin onlarla benim her şeyiyle mükemmel Adonis'im arasında yaptığı karşılaştırmada onlar hiçbir puan ala-mıyorlardı. Charles'ı beynimde bile aldatmam söz konusu değildi. O benim dünyamdı ve onun olmadığı hiçbir şeyin benim için anlamı yoktu. Sözün kısası, sevgim öyle sınırsızdı ki kıskançlığın en ufak izini ya da alevlenen kıvılcımını yok ediveriyordu çünkü o yola meyilli tek bir düşünce bile bana büyük bir işkence veriyor, kendime saygım ve ölümden beter korkum bunu sonuna dek reddediyordu. Aslında kıskanmam için bir neden de çıkmamıştı zira Charles'ın burada üstü kapalı bile söz etmeye cesaret edemeyeceğim, yakışıklılığı sayesinde peşini bırakmayan çok daha önemli kadınları benim uğruma feda ettiği pek çok örneği sıralasam onun sarsılmaz sadakatinin kanıtını sunabilirim. Eğlencelerimize ara verdiğimiz zamanlarda Charles, eğitimsizliğim sonucu yaşamın kara cahil olduğum birçok alanında, kendi bilgisi yettiğince beni eğitmeye çalışıyor ve bundan zevk alıyordu. Sevgili öğretmenimin ağzından dökülen her heceye sarılıp, tüm söylediklerini dikkatle dinliyordum. Bu dersler arasında, kabul etme zevkini kendimden esirgeyemediğim tek ara, doğu esanslarından daha tatlı soluğa sahip dudaklardan aldı​ğ ım öpücüklerdi. Kısa sürede gösterdiğim ilerlemeyle, bana anlattıklarının tümüne gösterdiğim derin ilgiyi çabucak kanıtlayabildim. Öğrettiklerini neredeyse kelimesi, kelimesine yineleyebiliyordum ve büsbütün papağan olmadığımı, bunlar üzerinde düşünüp, derine daldığımı göstermek için de kendi yorumlarımı katıyor, sorularıma cevaplar istiyor​d um. Şivemdeki, yürüyüşümdeki, tavırlarımdaki, davranışlarımdaki taşralı cahilliği artık gözle görünür biçimde silinmeye başlamıştı. Gözlem gücüm öyle güçlü, onun kalbini kazanmaya değecek hale gelme arzum öyle etkiliydi. Paraya gelince, eline geçenin tümünü her zaman bana getirmesine karşın, onları kabul etmeye güç ikna oluyordum. Elbiselerimde gittikçe daha ince bir zevklilik ve derli toplulukla onu memnun etmekten öte bir isteğim yoktu. Giysilerim için daha yüklü paralar almaya beni razı edemiyordu. Ona destek olabilmek için en ağır işleri yapmaktan zevk alır, seve, seve saçımı süpürge ederdim. Böyle delice severken ona yük olmak en son istediğim şeydi. Ona olan sevgim o kadar çıkarsız, o kadar içten, yüreğimden geçenleri öyle açık, açık söylüyordu ki Charles'ın bunu hissetmemesi olanaksızdı. Beni, benim onu sevdiğim kadar sevmeseydi bile (bu aramızdaki sürekli ve tek tatlı çekişme konusuydu) en azından bir erkeğin daha sevecen, daha içten, daha sadık olmasının olanaksızlığına inanmak mutluluğunu tattırmayı başarmıştı bana. Ev sahibimiz Bayan Jones, Charles'sız bir vesile olmadan yerimden kıpırdamadığım daireme sık, sık çıkıyordu. Kiliseye bir tören borçlu olduğumuzun, dolayısıyla birlikte yaşadığımız koşulların sırrını pek fazla dalavereye başvurmaksızın kolayca ağzımdan alıverdi. Hakkımdaki tasarıları göz önüne alınırsa hiç de canını sıkacak bir durum değildi bu ve yazık ki çok yakında bu tasarıları uygulama fırsatı da bulacaktı. Öte yandan bizimki kadar güçlü birleşmiş yürekleri çelme ya da koparıp ayırma çabalarının, ne kadar dolaylı ya da gizli kapaklı olursa olsun, en azından şimdilik, epeyce çıkar sağladığı iki kiracısını yitirmekten başka bir işe yaramayacağını kendi deneyimlerinden ötürü gayet iyi biliyordu. Eğer ikimizden biri onun hangi vazifeyle çalıştığının kokusunu alacak olursak ona olan güvenimizi yitirirdik fakat beni bir an önce ayartması için müşterilerinden birinden talimat almıştı bile. Ama kısa bir süre sonra kaderimin gaddarlığı Bayan Jones'u bizi ayırma zahmetinden kurtardı. Hızlı, kesintisiz bir mutluluk ırmağı halinde akıp giden on bir ayı doldurmuştum. Böyle yoğun olan hiçbir şeyin sonu olmadığı asla garanti edilemez. Charles'ın çocuğuna üç aylık hamileydim. Eğer daha fazla artabileceğine inanmam için bir neden olsaydı bu mükemmel bir fırsat olurdu. İşte tam bu sırada ayrılığın beklenmedik ölümcül darbesini yedik. Düşüncesi bile hala beni ürperten, şu ana dek hala uzlaşamadığım, nasıl olup da atlattığımı hala anlayamadığım bu acının ayrıntılarını çabuk, ça​b uk geçeceğim. Bir ömür gibi geçmek bilmeyen iki uzun gün boyunca ondan haber alamadan ölüp, ölüp dirilmiştim. Ben ki yalnızca onunla soluk alıyor, onda var oluyordum ve o güne dek kendisini görmeden ya da selamını duymadan geçen bir yirmi dört saati yaşamamıştım hiç. Üçüncü gün sabırsızlığım öyle arttı, korkularım öyle şiddetlendi ki büsbütün hasta ediyorlardı beni. Bu şoka daha fazla dayanamayınca yatağa çöktüm, zile basıp Bayan Jones'u çağırdım, endişelerimi hafifletmekte şimdiye dek yardımını hiç görmediysem de bu benim için bir umuttu. Yukarı geldi, ona yalvaracak sözcükleri bulmak için yeterli gücü ve soluğu anca toparlayabildim. Biricik dayanağına ve avuntusuna ne olduğunu derhal öğrenmek için bir yola başvurup yaşamımı kurtarır mıydı. Kederimi yatıştırmak-tansa daha da keskinleştiren bir edayla bana acıdığını belli etti ve görevini yerine getirmek üzere dışarı çıktı. Fazla uzağa gitmesine gerek yoktu. Charles'ın babası yakınlarda bir yerde Covent Garden'a çıkan sokaklardan birinde oturuyordu. Bayan Jones, haber getirmek için en güvenilir olduğundan, kendisine adını verdiğim hizmetçiyle benim için görüştü. Hizmetçi çabucak gelmiş ve Bayan Jones, Bay Charles'a ne olduğunu, şehirden ayrılıp, ayrılmadığını sorduğunda da aynı çabuklukla, efendisinin oğlunun ortadan yok oluşunun hemen ertesi gün hizmetçilerin derhal haberdar olduğu haberleri bildirmişti. Babası çocuğunun, babaannesiyle kendinden çok yakın oluşu yüzünden uyguladığı bu en zalim ceza için çok kesin, güvenli önlemler almıştı. Güney Denizlerindeki fabrikalardan birinde, zengin bir tüccar olan öz kardeşinin ölümüyle kendisine devrolduğunu vasiyetnamenin bir kopyasıyla birlikte gelen ihbarnameden öğrendiği zaman mirası güven altına almanın kaçınılmaz bir zorunluluk haline gelmesi nedeniyle seyahat kararı alması oğlunu da oralardan uzaklaştırmak için iyi bir fırsat olmuştu. Oğlunu uzağa götürme kararı sonucunda Charles'tan habersiz bir biçimde gereken tüm hazırlıkları yapmış, bir geminin kaptanıyla pazarlığa oturmuş ve emirlerinin harfi, harfine yerine getirilmesini geminin sahibi ile olan yakın ilişkisi sayesinde güvenceye almıştı. Kısacası, önlemler öyle gizli ve etkiliydi ki oğlu birkaç saatliğine nehir aşağı gezintiye çıktığını sanırken geminin güvertesinde durdurulmuş, haber yollamasına engel olunmuş ve devlete karşı suç işlemiş birinden daha sıkı bir gözaltına alınmıştı. Böylece tek sevgilim benden koparılmış, yanına bir arkadaş bile alamadan, bir teselli bulamadan uzun bir yolculuğa sürüklenmişti. Tüm bu ayrıntıları, kesin kez öğrenmek epey zamanımı almıştı. Hizmetçi ayrıca sevimli genç efendisine böyle davranılmasının babaannesinin sonunu getireceğinden emin olduğunu da eklemişti ve bu gerçekten doğru çıktı. Yaşlı kadın haberi duyduktan sonra bir ayı bile çıkaramadan öldü. Para biriktirmediği için yıllık gelirden oluşan servetinden, sevgili torununa kayda değer hiçbir şey bırakmamıştı ve ölmeden önce damadını görmeyi de kesinlikle reddetmişti. Dönüşünde Bayan Jones'un bakışlarıyla karşılaştığımda, bana öyle ilgisiz hatta neredeyse öyle memnun görünmüştü ki iyi haberler getirerek işkence çeken yüreğimi huzura kavuşturacağı umuduna kapılmıştım. Oysa o acımasız barbar, düşünülebilecek en büyük so​ğ uklukla Charles'ın en az dört yıllık bir yolculuğa gönderildiğini (kötü niyetinden abartmıştı) ve bir daha onu görme umudu beslemenin akılcı olmayacağını söyleyip kestirip attı. Yüreğime bir hançer saplamıştı. Hamileyken tüm bunlara olası gözüyle bakmamak elimde değildi ve sonuç olarak anlattıklarının pek çoğunda doğruluk payı vardı. Raporunu ancak tamamlamıştı ki bayılıverdim. Sonra ardı ardına gelen, hepsinde de deli gibi, bilinçsizce sayıkladığım birkaç nöbetten sonra Charles'ımın aşkının sevgili kanıtını düşürdüm. Ama ben ölmem için en uygun zamanda ölememiştim ve zaten bir deyişe göre de kadınlar dokuz canlıydı. Beni iyileştirmek için gösterilen hain ve çıkarcı çaba iğrenç bir yaşamı kurtardı. İçimde dolup taşan mutluluk ve neşe yerine birdenbire keder, dehşet ve en keskin acıların derinliğinden başka hiçbir manzara yoktu.Huzurum ve kurtuluşum için sürekli yardıma çağırdığım ama dualarıma karşın çok zayıf kalan ölümün dostça çabalarına karşı, gençliğim ve bünyemin çarpışmaları ile altı hafta boyunca yattım. Sonunda iyileşip kendime geldim ama bilincimi yitirip akıl hastanesine düşmekle tehdit eden sersemlemiş, umutsuz bir duruma uyandım yalnızca. Ne var ki büyük avutucu olan zaman çektiklerimin şiddetini dindirmeye, hislerimi uyuşturmaya başladı ve bir süre sonra sağlığımı yeniden kazandım. Bu hastalık köylü tenimden pembeliği çalıp daha narin ve dokunaklı hale ge​tiren yaslı, mahzun, bir iz bırakmıştı. Ev sahibesi tüm bu zaman zarfında hiçbir şeyden mahrum kalmamam için işgüzarlıkla çabaladı. Amacına uygun bir sağlığa yeniden kavuştuğumu görür görmez bir gün, akşam yemeğini birlikte yedikten sonra beni iyileştiğim için kutladı ve bunları korkunç, alçakça bir son sözün girişi olarak kullandı. Bayan Fanny dedi. Artık epeyce toparlandınız, bu evde dilediğiniz kadar oturmakta serbestsiniz. Hastalığınız süresince size baktım ve artık bir miktar para talep etmem gerekiyor, karşılık verilmesi beklenen bir istek bu. Elime kira borçları, yiyecek, ilaç, hemşire vs. masrafları için birkaç fatura tutuşturdu. Yirmi üç pound, on yedi şilin, altı penilik bir yekûn tutuyordu. Bunları ödemek için şans eseri bende kalmış olan, sevgili Charles'ımın yedi ginelik alelade hisse senetlerinden başka beş param yoktu ve o da bunu gayet iyi biliyordu. Hanımefendi ayrıca ödeme için hangi yolu seçeceğimi kendisine bildirmemi arzu ediyordu. Gözyaşlarına boğuldum, ona durumumu anlattım. Elimde ne kadar giysi varsa satacağımı, kalanını da olabildiğince çabuk ödeyeceğimi ekledim. Ama niyetleri için biçilmiş kaftan olan bu dara düşüşüm onu daha da katılaştırmaya yaramıştı sadece. Son derece kayıtsız bir tavırla, başıma gelen felaketlere gerçekten üzüldüğünü ama kendi hakkını da korumak zorunda olduğunu söyledi. Böyle genç, narin bir yavrucağı hapse yollamak içine dokunsa da, mecbur kalabileceğini açıkladı. Hapis. sözü kanımın her damlasını dondurdu. Artan korkumla, idam sehpasını ilk kez gören bir mahkûm kadar sararıp, soldum. Neredeyse bayılmak üzereydim. Vücudumu üzerinde tasarladığı planlara ters düşecek bir duruma atmak değil, yalnızca bir yere kadar gözdağı vermek isteyen ev sahibim beni yeniden yatıştırmaya girişti. Daha merhametli bir sesle bunu yapmak zorunda olduğunu söyledi ama şu koca dünyada, meseleyi her ikimizi de tatmin edecek biçimde halledecek başka bir yol olduğunu da eklemeden duramadı. Hatta hemen o gün öğleden sonra çözümü sağlayacak o kişiyi çaya davet edecekti. O zaman adil bir anlaşmaya varacağımızı umuyordu. Tüm bunlara tek bir yanıt vermedim. Sus, pus olmuş, şaşkınlık ve dehşet içinde oturuyordum. Bayan Jones doğru bir karara varmıştı. Duygularımın böyle yoğun olduğu bir an vurgunu vurmanın tam zamanıydı. Beni tek başıma bıraktı, hapse atılma fikriyle ölümcül bir yara almış ve kendini koruma ilkesine uyarak, bu tehlikeden kurtaracak her umut ışığına dört elle sarılmak du​rumunda kalan biri gibiydim. Bu halde yarım saat kadar oturdum, üzüntü ve çaresizlik içinde can çekişiyordum. Sonra ev sahibim geri geldi, yüzümde ölü gibi bir mahzunluk görünce, planını sürdürerek sahte bir merhamete büründü ve benden kalbimi ferah tutmamı istedi. Her şey sandığım kadar kötü olmayacaktı sadece kendi kendimin dostu olmam yeterdi. Tüm bu sıkıntılardan kurtulmam için bana en akıllıca öğütleri verecek tatlı sözlere sahip olan o pek saygıdeğer beyefendiyle geri döndü. Adam odaya girer girmez kibarca selam verdi ancak benim ona karşılık vermeye ne gücüm, ne de bi​lincim yeterliydi. Ev sahibesi, bu ilk görüşmenin (anımsadığım kadarıyla bu adamla önceden hiç karşılaşmamıştım) iyi geçmesi için yapılması ge​reken her şeyi üstlendi. Adama ve bana hemen sandalye getirdi. Bu süre boyunca, her iki taraf da tek laf etmemişti. Zaten bu tuhaf ziyaret için takınabileceğim tek tavır aptalca, boş bir bakıştan öteye gidemezdi. Çay yapıldı, benim için tümüyle yabancı olan adam karşısındaki sessizliğimi ve utangaçlığımı görünce, sanırım daha fazla zaman yitirmek istemediğinden, kaba teklifsiz bir eda ve otoriter bir sesle Haydi, Bayan Fanny, dedi. Kaldır başını yavrum, kederin o güzel yüzünü mahvetmesine izin verme. Ne yani. Üzüntüler sadece sınırlı zamanlar içindir. Haydi, rahat bırak kendini. İşte, karşında başına gelen felaketleri duymuş ve sana hizmet etmeye can atarak buraya kadar gelmiş değerli bir bey oturuyor. Onunla daha yakın olmalısın ve artık fırsat elindeyken zaman kaybetmeden pazarlığını yapıver. Bu ince ve özlü sözlerden ürkmüş şaşırmış görünen adam, yapmaya niyet ettiği iyiliğe beni yavaş, yavaş alıştırmaktansa sarsıp şoka uğrattığı, her şeyi böyle kötü bir tavırla berbat ettiği için kadını payladı. Sonra bana döndü, tüm öykümden, benim kadar genç ve güzel birinin saplanması için acımasız bir batak olduğunu itiraf ettiği bu sıkıntının tüm koşullarından tamamıyla haberdar olduğunu söyledi. Uzun zamandır beni beğendiğinden, Bayan Jones ile benim hakkımda ko​n uşmuştu fakat tüm kalbimle bir başkasına bağlı olduğumu öğrenince umudunu yitirmişti. Talihimin aniden döndüğünü duyuncaya dek, benimle ilgili umutları kaybolmuştu. Ancak benim artık yalnız olduğumu öğrendiği zaman bütün gereksinimlerimin eksiksiz karşılanması için ev sahibime özel emirler vermişti. Eğer atlatamayacağı işlerden ötürü yurtdışına, Lahey'e gitmek zorunda kalmasaydı hastalığım sırasında kendi gelip benimle ilgilenecekti. Henüz önceki gün dönmüş, iyileştiğimi öğrenmiş, kendini bana tanıtmak için ev sahibimin aracılığını istemişti. Ancak ev sahibimin benim bakımım sırasında yaptığı masraflar konusundaki patavatsızlığı onu çok kızdırmıştı böylece hemen orada bana olan ilgisinin bir kanıtı olarak Bayan Jones'a olan tüm borcumu ödedi. Artık ev sahibimin benim üzerimde her hangi bir baskı uygulamaya ya da beni her hangi bir şeye zorlama şansı yoktu. O, düşüncelerini bana açarken ben de gözlerimi kaldırıp onu incelemeye cesaret edebilmiştim. Göze fazlasıyla hitap eden biriydi. Güzel yapılı, kırk yaşlarında, sade kumaştan bir takım giymiş, parmaklarının birinde konuşurken elini salladıkça pırıltısı gözümü alan ve adamın gözümdeki önemini artıran büyük bir elmas yüzük vardı. Yani kısacası, doğumuna ve durumuna özgü bir seçkinlik havası taşıyan ve genelde yakışıklı bir esmer denen cinsten biriydi. Yine de tüm sözlerine bol, bol akıp içimi rahatlatan ve sesimi boğup zaten ne diyeceğimi bilemediğim yanıtlar yerine beni konuşmaktan alıkoyan gözyaşlarıyla karşılık veriyordum. Daha sonra bana anlattığına göre bu manzara