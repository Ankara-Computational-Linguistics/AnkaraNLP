Ordusu tarafından işgal edilinceye kadar hızlı bir büyüme gösterdi. Lomé Togo'nun güneybatısında, Gana sınırında konumlanmıştır. Şehirdeki ilgi çekici yerler arasında Lomé Grand Market, Togo Milli Müzesi, fetiş (voodoo) marketi, Lomé Katedradli, plajları ve tarihi iskele gelir. Lomé Üniversitesi (önceki adıyla Benin Üniversitesi) şehirdeki Lomé Tokoin Yerleşkesi'nde eğitim vermektedir. Şehirde hava ulaşımı Lomé-Tokoin Havaalanı'nda sağlanır. En yüksek bina Togo'nun da en yüksek binası olan 2 Fevrier Sofitel Hotel'dir. Eski raylı sistem Blitta'ya giden tren hattı şehirden geçmektedir. Lomé'nun semtleri Ablogamé, Adawlato, Amoutivé, Bé, Dékon, Forever, Kodjoviakopé, Noukafou, Nyékonakpoé, Tokoin ve Xédranawoe'dır. Kuzeydeki tüm semtler şehirdeki diğer semtlerden bir lagün ile ayrılır. Büyük Lomé Metropolitan alanı: Aflao (Gana), Agbalépédogan, Akodésséwa, Anfamé, Baguida, Kanyikopé, Kélékougan, Lomé II, Totsigan ve Totsivi'den oluşur. Lomé Sözleşmesi Avrupa Birliği ile 71 Afrika, Karayip ve Pasifik ülkesi arasında imzalanmış bir ticaret ve yardım sözleşmesidir. 28 Şubat 1975 tarihinde Lomé'de imzalanmıştır. Lomé Peace Accord Sierra Leone'daki iç savaştaki taraflar arasında imzalanan bir barış anlaşmasıdır. Uluslararası topluluğun desteği ile, Sierra Leone Başkanı Ahmad Tejan Kabbah ve isyancıların lideri Foday Sankoh arasında 7 Temmuz 1999'da imzalanmıştır. Ancak, anlaşma geçerli olmamış ve Sierra Leone İç Savaşı iki yıl daha sürmüştür. Compagnie Compagnie, Samuel Beckett tarafından yazılmış ve 1979'da yayımlanmış öykü. Öykü 1989'da, Fransızca yazılıp Beckett tarafından İngilizce'ye çevrilmiş olan Mal vu mal dit ve İngilizce yazılmış olan Worstward Ho ile birlikte, "Nohow On" başlığı altında toplu olarak yayımlandı. Ä°zmit Lisesi İzmit Anadolu Lisesi, Kocaeli ili İzmit merkez ilçesinde bulunan bir lisedir. Osmanlı Marif Nezareti'nin kararı ve II. Abdülhamit'in emri ile 1884 yılında şerriye mahkemesi binası yıktırılmış ve okulun temelleri atılmıştır. Okulun inşaatı iki senede tamamlanmıştır. 12 Eylül 1887 de mekteb-i idadi adıyla faaliyeter geçmiştir. İlk mezunlarını 1892 yılında vermiştir. 1913 yılında Sultani adını almıştır. I. Dünya Savaşı sırasında hastane olarak kullanılan bina Yunan işgali günlerinde büyük hasar görmüştür. İzmit'in geri alınmasından sonra 1922–1923 eğitim yılı başında ortaokul olarak açılmıştır ve o günkü adı “Akçakoca Numune Mektebidir”. O yıllarda öğrenci azlığı nedeniyle ortaokul öğrencileri başka okula alınmış ve bina ilkokul olarak tahsis edilmiştir. Okul Cumhuriyet devri başında “Leyli (yatılı) İzmit Sultaniyesi” adı ile eğitime devam etmiş daha sonraları sırasıyla “Nehari (gündüzlü) Sultani”, “Lise” ,”Orta mekteb” adlarını almıştır ve ortaokul olarak hizmet vermiştir. 1926 yılına kadar sadece erkeklerin okuduğu okul, eğitim öğretim birliği yasasına bağlı olarak kız öğrencileri de bünyesine almıştır. Okula kayıt olan ilk kız öğrenci sayısı onyedidir. Uzun yıllar bakımsız kalan okul 1931 yılında Türkiye Cumhuriyeti Millî Eğitim Bakanlığı'nın ciddi bir bütçe ayırmasıyla onarımdan geçirilmiş. 19 Haziran 1943 tarihindeki Adapazarı/Hendek depreminde okulun çatı kısmı ciddi zarara uğramış fakat kısa sürede tamir edilmiştir. 1945 yıllarında İzmit'te lise bulunmaktaydı. 1945 yılında İzmit Ortaokulu'nda okuyan bazı öğrencilerin ve onlara yol gösteren bir grup öğretmenin sayesinde bu konu gündeme gelmiş ve o dönemin belediye başkanı Kemal Öz'ün ziyaret edilmesiyle İzmit'e lise yapma süreci başlamıştır. 1945 yılında İzmit Ortaokulu'nun karşısına İzmit Lisesi yapılmıştır. Bu tarihlerde lise ve ortaokulun müdürlükleri birleşikti. 1965–1966 eğitim-öğretim yılında İzmit Lisesi ile Merkez (İzmit) Ortaokulu tamamen ayrılmış; lise, ortaokulun karşısına yapılan yeni binada devam ederken, eski idadi binası İzmit Ortaokulu olarak devam etmiştir. 1968–1969 öğretim yılında okula 12 derslikli bir bina eklenmiştir. (Merkez Ortaokulu adıyla anılan bölüm 1993–1994 öğretim yılında Gazi Lisesi adını alarak liseye çevrilmiştir). 1990–1991 eğitim-öğretim yılına kadar klasik sisteme göre eğitim veren İzmit Lisesi kredili sisteme göre eğitim vermiştir. 1993–1994 eğitim-öğretim yılından itibaren “Yabancı Dil Ağırlıklı Lise” haline gelen İzmit Lisesi, eğitim-öğretim faaliyetine 17 Ağustos 1999 depreminde aldığı hasar sebebiyle, (o eğitim öğretim yılında / 1999–2000) tamirat yüzünden başka bir binada devam etmiş, kendi binasına Mayıs 2000´de dönmüştür. İzmit Lisesi yabancı dil ağırlıklı lise olarak faaliyetini sürdürmekteyken 2005 yılından itibaren Anadolu Lisesi statüsüne geçerek sınavla öğrenci almaya başlamıştır. Anadolu Lisesi statüsüne geçmesine rağmen tarihe malolmuş bir okul olarak isminde bir değişikliğe gidilmemiş ve İZMİT ANADOLU LİSESİ olarak eğitim öğretime devam etmektedir. Ayrıca İzmit Belediye Başkanı'nın mezun olduğu lisedir. Mal vu mal dit Mal vu mal dit, Samuel Beckett tarafından yazılan, ilk defa 1981'de "Editions de Minuit" tarafından yayımlanan öykü. Beckett'ın son dönem eserlerinin tipik özellikleri olan kısalık ve yoğunluk bu öyküde de görülür. Öyküde, çok sevdiği eşini kaybetmiş ve kendini şehir dışındaki evine kapatmış, sadece ara sıra gezinti yapmak için dışarı çıkan yaşlı bir adam hakkındadır. Öykü, Fransızca yazılıp Beckett tarafından İngilizce'ye çevrilmiş olan Compagnie ve İngilizce yazılmış olan Worstward Ho ile birlikte, "Nohow On" başlığı altında toplu olarak yayımlandı. Pepe Reina José Manuel "Pepe" Reina Páez (d. 31 Ağustos 1982, Madrid), Serie A ekiplerinden Milan'da forma giyen İspanyol kaleci. BabasÄ± da eski futbolculardan Miguel Reina Santos'tur. Anseba Anseba () Eritre'deki altı bölgeden biridir. Ülkenin iç batı kısmında bulunur. Başkenti Keren'dir ve 23 000 km²'lik alana sahiptir. Irmağın bölgeden geçmesinden dolayı bu ismi aldı. Irmak Eritre'nin merkezindeki yüksek paltolardan başlar, başkent Asmara'nın kuzey batısındaki varoş mahallelerine ve kuzeye doğru Rora Habab ve Sahel dağlarının arasından akarak komşusu Sudan'ın yakınlarındaki Suakin körfezinden Kızıldeniz'e dökülür. Bu bölgedeki diğer kasaba Halhal'dır. Güneyde Gash-Barka, güney doğuda Merkez bölgesi, kuzey ve batıda Kuzey Kızıldeniz bölgesi ve batıda Sudan ülkesi bulunur. Bölgedeki ilçeler şunlardır: Cevat GÃ¼ler Cevat Güler (d. 1 Ocak 1959; Perşembe, Ordu), Türk teknik direktör. İlk ve orta öğretimini Ordu’da tamamladı. 1981 yılında Anadoluhisarı Gençlik ve Spor Akademisi’nden mezun oldu. Okul yıllarında jimnastik ve atletizmle ilgilendi.2007-2008 Sezonunun bitmesine altı hafta kala istifa eden Karl-Heinz Feldkamp'ın yerine geçici olarak altı haftalığına Galatasaray'ın başına geçmiş 6/6 yaparak Galatasaray'ı şampiyon yapmış ve tarihe geçmiştir. voleybol ve futbol oynadıktan sonra 1985 yılında amatör çalıştırıcılık diplomasıyla Küçükköy Kültürspor’da antrenörlüğe başladı. 1985–1997 yılları arasında Gaziosmanpaşa’DA futbol altyapı antrenörlüğü ve sorumluluğu görevlerini üstlendi. Aynı zamanda 2. Lig'de mücadele veren Gaziosmanpaşa A takımında antrenör yardımcılığı da yaptı. Bu dönemde genç takımlarla 2 kez İstanbul, 1 kez Türkiye Gençler Şampiyonu oldu. Çayırgücü Spor Kulübü’nde on yıl boyunca yöneticilik yaptı. 1997 yılında TFF teknik direktörlük diplomasını aldı. 1997–2000 yılları arasında Beşiktaş futbol altyapısında çalıştı. 2000–2001 ve 2001–2002 sezonlarında 3. Lig'de Yıldırım Bosnaspor Futbol A Takımı’nın teknik direktörü oldu. 1989 yılında İstanbul Üniversitesi Sağlık Bilimleri Enstitüsü’nde Egzersiz Fizyolojisi dalında lisansüstü (master) diplomasını alan Cevat Güler’in, futbolda performans artırımını konu alan akademik çalışmaları ve öğretim görevlisi olarak ders vermeyi sürdürdüğü İstanbul Üniversitesi Beden Eğitimi ve Spor Yüksekokulu’nda öğrencisi olmuş sayısız ünlü spor adamı bulunmaktadır. 2007-2008 sezonunda Süper Lig'de son 5 haftaya girilirken Galatasaray (futbol takımı) teknik direktörü Karl-Heinz Feldkamp'ın istifası üzerine,Galatasaray (futbol takımı)'ndaki teknik direktörlük görevini geçici olarak üstlenmiştir ve sezon sonunda Galatasaray şampiyon olmuştur. 2008-2009 sezonunun sonunda Galatasaray'daki yardımcı antrenörlük görevine son verilmiştir. 2012-2013 Sezonunda bitime 5 hafta kala Orduspor Teknik Direktörü olarak göreve başlamıştır. Kuzey Kızıldeniz Kuzey Kızıldeniz bölgesi Eritre'deki altı bölgeden biridir. Kızıldeniz'in kuzey yarısına doğru uzanır. Dahlak Takımadası ve sahil şehri olan Massawa burada bulunur. Batıda Anseba, Merkez ve Güney bölgeleri ve doğuda Güney Kızıldeniz bölgesi ile çevrilidir. Yaklaşık 27800 km alana sahiptir. Bölgedeli ilçeler şunlardır: Watt (roman) Watt, Samuel Beckett'ın yayınlanmış ikinci İngilizce romanı. Beckett'ın 1945'te II. Dünya Savaşı sırasında Fransa'nın güneyinde saklanırken yazdığı roman ilk defa 1953'te "Olympia Press" tarafından yayımlandı. Romanın Fransızca çevirisi 1968'te yapıldı. Dört bölüm halinde yazılmış olan roman Watt'ın Mr. Knott'un evine gidişini ve orada münzevi hayatı yaşayan adamın uşağı oluşunu anlatır. Watt'ın yerini aldığı Arsene romanın birinci bölümünün sonunda uzun bir veda konuşması yapar. İkinci bölümde Watt, evdeki yaşama ayak uydurmaya çalışır. Piyanoyu akort etmeye gelen baba-oğul Gall'lerin ziyareti, ses geçirmeyen gizemli bir saksıyla karşılaşması gibi olaylar karşısında kaygılanır. Sam adında biri tarafından anlatılan üçüncü bölümde Watt hapsedilmiştir ve konuşması tanınmayacak derecede bozulmuştur. Bu arada anlatı bazı fantastik yan öykülere kayar. Örneğin Ernest Louit'nin, Beckett'ın eski üniversitesi olan Trinity College Dublin'deki bir komiteye, İrlanda'nın batısına yaptığı bir araştırma gezisi hakkında savunma vermesi anlatılır. Daha kısa olan dördüncü bölümde Watt kendisini, romanın çizgisel olmayan zaman akışı gereği üçüncü bölümde varmış olduğu tımarhaneye götürecek trene binmek üzere istasyona gelir. Ernest Louit karakteri, romanda İrlanda'ya yöneltilmiş olan pek çok alaycı unsurdan biridir. Diğer benzeri unsurlar ise, romanın açılışındaki tipik güney Dublin yerleşimi ve buranın saygıdeğer sakinleri, Katolik dergisi "Crux"'un editörü olan teolojik muammalar uzmanı Dum Spiro ve Beckett'ın İrlanda'da doğum kontrolünün yasaklanmasına karşı duyduğu (1935 tarihli "Censorship in the Saorstat" isimli makalesinde de belirttiği) öfkedir. "Watt"'ın temel özellikleri, neredeyse hiptonik derecedeki tekrarlar, anlamsız ve aşırı felsefi mizah, "'ihtiyari' tramvay durağı" gibi deyimsel olmayan bir dilin kasıtlı kullanımı, kurbağalardan oluşan bir koro gibi görsel kıssadan hisseler ve kelimelerin yerine noktalama işaretlerinin metinde sonlara doğru gittikçe artan oranda kullanılmasıdır. Romandaki son kelimeler şöyledir: "gerekmedikleri yerde semboller yok." Beckett bu romanı Rousillon'da saklanıp savaşın bitmesini beklerken "sadece alıştırma olarak" yazdığını söylemiştir. Güney Kızıldeniz Güney Kızıldeniz Eritre'deki altı bölgeden biridir. Kızıldeniz'in güney yarım bölümüne doğru uzanır ve sahil şehri Asseb burada bulunur. Kuzey Kızıldeniz bölgesi ile çevrilidir ve 27,600 km² alana sahiptir. 500 km uzunluğunda ve sadece 50 km genişliğinde Kızıldeniz sahili boyunca uzanır. Büyük bölümünü Danakil Çölü kaplar ve büyük kasabaları Asseb, Beilul, Rahaita ve Thio'dur. Sahil şeridini saymazsak Dünya'da yaşamın en zor olduğu alanlardan biri olarak kabul edilir. Bölgedeki ilçeler şunlardır: Bessa XXI. Yüzyıl Stadyumu Bessa XXI. Yüzyıl Stadyumu (), Boavista'nın maçlarını yaptığıstadyum. 2004 Avrupa Futbol Şampiyonasına de evsahipliği yapan stadyum 30 Aralık 2003'te açıldı. €45,164,726'a mâl olan stadyum Grupo3 mimari şirketi tarafından dizayn edildi. Stadyum açılış maçı Boavista ile Malaga arasında 0-0 sonuçlandı. Mercier ile Camier Mercier ile Camier Samuel Beckett tarafından 1946'da Fransızca yazılmış olan roman. Beckett romanı 1970'e kadar yayımlamadı. İlk baskıdan dört sene sonra yayımlanan İngilizce çeviride, orijinal metin üzerinde önemli değişiklikler yapılmış ve bazı bölümler dışarıda bırakılmıştı. Beckett'ın ünlü üçlemesi "Molloy", "Malone Ölüyor" ve "Adlandırılamayan"'dan hemen önce yazılmış olan "Mercier ile Camier", yazarın Fransızca'daki ilk uzun roman denemesiydi. Roman Mercier ile özel dedektif olan arkadaşı Camier'den oluşan sahte bir çiftin, aslında hafifçe değiştirilmiş bir Dublin olan belirsiz bir şehri terk etmeye çalışmalarını anlatır. Çift, Dublin'in efsanevi genelev patronu Madam Becky Cooper'ın evine benzeyen "Helen'in Yeri" isimli evi sık sık ziyaret eder. Ayrıca oldukça değişmiş olan Watt da bir cameo görüntüsüyle ortaya çıkar ve bir pubda masaya sopasıyla vurup hayata küfreder. VÃ©lodrome Stadyumu Stade Vélodrome Olympique de Marseille'nın maçlarını oynadığı Fransız stadyumu. 60,031 kişi kapasiteli 1998 Dünya Kupası ve 1938 Dünya Kupası'na da evsahipliği yapmış olan stadyum aynı zamanda Fransa'nın en büyük ikinci stadyumudur. Süper Lig yabancı futbolcuları listesi Süper Lig yabancı futbolcuları listesi, Süper Lig tarihi boyunca bu ligde yer almış takımların formalarıyla oynamış, Türkiye Cumhuriyeti vatandaşı olmayan veya sonradan vatandaşlığa alınmış futbolcuları içermektedir. Eritre'nin bölgeleri 1993'teki Bağımsızlık zamanında Eritre on şehir olarak düzenlendi. Bu şehirler sömürge zamanındaki gibi aynı şehir düzenine sahiptir. 1996'da bunlar altı bölge (Zoba) altında toplandı. Bu yeni bölgelerin sınırları havzalarla belirlendi. Eritre cumhurbaşkanı tarafından atanan her bölge başkanının yerel meclisi vardır. Kabine toplantılarında Cumhurbaşkanı bölgelerle ilgili faaliyetleri görüşmek üzere Bölge Başkanlarıyla bir araya gelir. Bölgesel Meclislerin yerel programları yerel halkın eksiklikleri için bütçe görüşmeleri yapar. Bu yerel programlar; kültürel olaylar, yolların bakım ve onarımı gibi altyapı hizmetleriyle ilgili olur. Hiç İçin Metinler Hiç İçin Metinler (İng. Stories and Texts for Nothing), Samuel Beckett tarafından yazılmış öykülerden oluşan kitap. Kitapta Beckett'ın 1946'da yazdığı üç öykü ("The Expelled", "The Calmative", ve "The End") ile 1950-1952 arasında yazıp "Texts for Nothing (Hiç İçin Metinler)" şeklinde adlandırdığı on üç kısa düz yazı metinler yer alır. Bu metinler, "The Complete Short Prose 1929-1989" başlığı altında "Grove Press" tarafından 1995'te yayımlanan Beckett antolojisinde yeniden yayımlanmıştır. Üç öykü de bulundukları yerden kovulan veya çıkarılan, dolayısıyla hayatlarını devam ettirecek yeni bir yer aramak zorunda bırakılan yaşlı adamlar hakkındadır. Hiçbiri adlandırılmamış olan "Hiç İçin Metinler" ise bilinmeyenden gelen pek çok sesten ibarettir. S. E. Gontarski'ye göre, ""Hiç İçin Metinler okunduğunda geriye hiçbir şey kalmaz, belki kalsa kalsa Beckett'ın 1950'lerde görsel açıdan zengin ama harici bütünlüğe sahip olmayan öyküler yaratmak için içine daldığı manevi bilinç kalır."" Dolayısıyla bu metinler, daha önce yazılmış olan üç öykü ve First Love ile karşılaştırıldığında, Beckett'ın eserlerindeki modernizmden postmodernizme geçişi temsil eder. Bu metinler, tamamlanmış öyküler değil, ""sürekli açıklanan bir anlatının parçaları, tamamlanması amaçlanmayan bir yapının görüntüleridir."" Bu fikir, Beckett'ın öykülere artık gerek kalmadığını açıkladığı dördüncü metinde dile getirilmiştir: Hayatım var, neden olmasın, o da bir şey, eğer olması gerekiyorsa, eğer olmak zorundaysa, hayır demiyorum bu akşam. Bir şey olmak zorunda, öyle görünüyor, konuşma olduğuna göre, öyküye gerek yok, öykü şart değil, sadece hayat, hatam buydu benim, hatalarımdan biri kendim için bir öykü istemekti, hayatın kendisi yeterli iken. Neptün'ün uyduları Neptün'ün bilinen 14 uydusu vardır. Bunların içinde açık farkla en büyüğü; William Lassell tarafından, Neptün'ün keşfinden sadece 17 gün sonra gözlenen, Neptün etrafında dönen toplam kütlenin %99.5'ini oluşturan, ve ayrıca küresel şekle sahip olabilecek kadar kütleye sahip tek gök cismi olan, Triton'dur. İstisnai olarak, Güneş Sistemi'ndeki diğer tüm uydulara göre ters yönde bir yörüngeye sahiptir. Bu özelliği onun olduğu yerde oluşmadığını, Neptün tarafından yakalandığını gösteriyor. Eski bir Kuiper kuşağı cüce gezegeni olabilir. Triton yörüngesinde eş zamanlı olarak döner, yani Neptün'e hep aynı yüzü dönüktür. Gelgit ivmelenmesi nedeniyle de gezegenine gitgide yaklaşmaktadır, 3.6 milyar yıl sonra Roche limitine ulaştığında da parçalanarak yok olacaktır. 1989'da yaklaşık −235 °C (38 K) sıcaklığıyla Triton. Güneş Sistemi'ndeki en soğuk gök cismiydi. Neptün'ün ikinci keşfedilen uydusu, Güneş Sistemi'ndeki en eliptik uydu yörüngesiyle Nereid'tir. 0.7512'lik dışmerkezliğiyle; enöte uzaklığı, enberi uzaklığının 7 katıdır. 1989'da, Temmuz'dan Eylül'e kadar Voyager 2 altı yeni uydu daha keşfetti. Bunlar gezegenin ikinci büyük uydusu Proteus, en içteki dört uydusu Naiad, Thalassa, Despina ve Galatea ve en uzak uydusu Larissa'dır. Beş yeni, küçük ve düzensiz uydu 2004 yılında duyuruldu. Neptün, adını Roma deniz tanrısından aldığı için uydularına da daha küçük deniz tanrıları ve perilerinin isimleri verilmiştir. Neptün'ün 14. uydusu S/2004 N 1'in keşfi 15 Temmuz 2013'te duyuruldu. Dönüş süresi negatif olanlar saat yönünün tersi yönde dönmektedir. Kanye West'in kazandığı ve aday gösterildiği ödüller listesi Bu madde, Kanye West adlı Amerikalı rapçinin kazandığı ödüllerini ve adaylıklarını listeleyen kapsamlı bir listedir. West'in ilk albümü, "The College Dropout" (2004), 2005 Grammy Ödülleri'nde En İyi Rap Albümü ödülünü kazandı. İkinci albümü, "Late Registration" (2005), yedi Grammy adaylığı, iki BRIT adaylığı ve Vibe Ödülleri'nde En İyi Rapçi ödülünü kazandı. West'in 2007'de çıkan "Graduation" adlı üçüncü albümünün ikinci single'ı "Stronger", MOBO Ödülleri'nde En İyi Video ödülünü kazandı ve MTV Video Müzik Ödülleri'nde Yılın Videosu ödülüne ve MTV Avrupa Müzik Ödülleri'nin Video Star ödülüne aday gösterildi. Kariyerinin başından beri 135 adaylığın arasında 44 ödül kazandı. West, senevi Amerikan Müzik Ödülleri'nde yedi ödüle aday gösterildi ve ikisini kazandı. Senevi BET Ödülleri, Afrikalı-Amerikalıların müzik, spor, oyunculuk ve diğer eğlence dallarındaki başarılarını kutlamak amacı ile, 2001 yılında Black Entertainment Television şebekesi tarafından kuruldu. West, on beş adaylığın arasında yedi ödül kazandı. BET Hip Hop Ödülleri, hip hop sanatçıları, prodüktörler ve müzik video yönetmenleri için her yıl BET tarafından sunuluyor. West yirmi dört adaylığın arasında dört ödül kazandı. Billboard R&B/Hip-Hop Ödülleri şarkıların, R&B/hip-hop ve rap listelerindeki gelişmelerini ifade ediyor. West sekiz adaylığın arasında iki ödül kazandı. BRIT Ödülleri, British Phonographic Industry tarafından kuruldu. Birleşik Krallık'ta sunulan senevi pop müzik ödül törenidir. West altı adaylığın arasında üç ödül kazandı. Dünya Müzik Ödülleri 1989 yılında kuruldu ve küresel satış rakamlarına göre sanatçılara onur veren senevi uluslararası ödül törenidir. Bu rakamlar International Federation of the Phonographic Industry tarafından veriliyor. West dört adaylığın arasında iki ödül kazandı. Senevi GQ Yılın Adamları ödülleri, "GQ" dergisinin 800.000 okuyucusunun son yılda birçok dalda en etkili insanlara verdiği oylarla belirleniyor. West iki ödül kazandı. Grammy Ödülleri her yıl National Academy of Recording Arts and Sciences tarafından veriliyor. West otuz adaylığın arasında on iki ödül kazandı. MOBO Ödülleri ("Music of Black Origin" ["Siyah Kökenli Müzik"]) Kanya King tarafından kuruldu. Irk ve ulus umursamadan, siyah müziği yapanların başarılarını ifade etmek amacı ile her yıl Birleşik Krallık'ta sunuluyor. West on iki adaylığın arasında beş ödül kazandı. MTV Avrupa Müzik Ödülleri, Avrupa'nın en popüler müzik videolarını kutlamak amacı ile, 1994 yılında MTV Europe tarafından kuruldu. West sekiz adaylığın arasında iki ödül kazandı. MTV Video Müzik Ödülleri, yılın en iyi müzik videolarını kutlamak amacı ile 1984 yılında MTV tarafından kuruldu. West on beş adaylığın arasında iki ödül kazandı. NAACP Image Ödülleri, 1969 yılında National Association for the Advancement of Colored People tarafından siyahların film, televizyon, müzik ve edebiyat alanındaki başarılarını kutlamak amacıyla kuruldu. West, on bir adaylığın arasında bir ödül kazandı. Teen Choice Ödülleri her sene FOX TV ve Global Television Network tarafından sunuluyor. Bu programda 12-19 yaş arası gençler tarafından oy verilen müzik, film, spor ve televizyonda yılın en büyük başarılarına ödül veriliyor. West dört adaylığın arasında bir ödül kazandı. Vibe Ödülleri her sene "Vibe" dergisi tarafından sunuluyor. West on adaylığın arasında iki ödül kazandı. Ergin Ataman Halil Ergin Ataman (d. 7 Ocak 1966, İstanbul), eski Türk basketbolcu ve basketbol antrenörü. İlk ve orta öğrenimini İtalyan Lisesi'nde tamamladı. Daha sonra İstanbul Üniversitesi İşletme Bölümünü bitirdi. Basketbola 1978 yılında Eczacıbaşı takımında oyuncu olarak başladı. Eczacıbaşı ve Yeşilyurt takımlarında oynadı. Antrenörlük yaşamına Eczacıbaşı altyapısında antrenörlük yaparak başladı. Daha sonra Efes Pilsen alt yapısında antrenörlük yaptı. Sırasıyla Türkiye Basketbol Ligi takımlarından Türk Telekom, Pınar Karşıyaka, Efes Pilsen'de antrenörlük yaptı. 1997 yılında İspanya’da düzenlenen Avrupa Basketbol Şampiyonası'nda Türkiye millî basketbol takımında Ercüment Sunter’in yardımcısı olarak millî takım antrenörlüğünü yaptı. 1998-99 sezonunda basketbol antrenörlüğü konusunda incelemeler yapmak üzere bir sene süreyle ABD’de Stanford Üniversitesi'nde bulundu. Efes Pilsen ile 2000 yılında Avrupa Liginde final-four oynamıştır. 2001-03 yılları arasında İtalya Basketbol Ligi'nde Montepaschi Siena'da antrenörlük yaptı. Bu takımla 2001-02 sezonunda Saporta Kupası'nda şampiyon oldu. 2006 yılında Ülkerspor'u çalıştırdığı dönemde magazin basınına konu olan özel hayatı nedeniyle takımı ile sezon içinde yollarını ayırdı. Bunun üzerine sezon ortasında tekrar İtalya Basketbol Ligi'nde çalışmaya başladı ve sezon sonunda kadar Climamio Bologna ile sözleşme imzaladı. 2007-08 sezonu başında Beşiktaş Cola Turka'yla anlaştı. Beşiktaş Cola Turka ile play off yarı finali ve ULEB Cup'ta çeyrek final oynadı. Sezon sonu görevinden ayrıldı. 2008-09 sezonu başında Efes Pilsen ile anlaşan Ataman, takıma 2005'ten sonraki ilk TBL şampiyonluğunu kazandırdı. Normal sezonu sadece 2 mağlubiyetle kapatan Efes Pilsen, saha avantajı ile başladığı final serisinde Fenerbahçe Ülker'e Ayhan Şahenk Spor Salonu'nda üst üste 2 maç kaybetti. Ancak o maçtan sonra Ataman'ın Efes Pilsen'i Fenerbahçe Ülker'i "üst üste 4 maç yenerek" şampiyonluğa uzandı. O sezon Teknosa Erkekler Türkiye Kupası'nı da kazanan Efes Pilsen, Ergin Ataman yönetiminde duble yapmış oldu. 5 Ocak 2011 tarihinde ikinci kez Beşiktaş Cola Turka'nın başına geçti. Takıma 2010-11 sezonunda Türkiye Kupası'nda final oynatan Ergin Ataman ligde ise normal sezonu 6. sırada bitirdi. Play-off'larda ise ilk turda Galatasaray Cafe Crown'a elendi. Ergin Atamanlı Beşiktaş Milangaz 2011-12 sezonuna NBA'deki lokavt sebebiyle Deron Williams ve Semih Erden gibi isimlerin katılmasıyla iyi başladı, lokavt bitip bu isimler geri döndüklerinde de aynı performansı sürdürerek önce tarihindeki ilk Türkiye Kupası'nda, ardından kulüp tarihindeki ilk Avrupa kupası olan FIBA EuroChallenge Kupası'nda, son olarak da Beko Basketbol Ligi'nde şampiyon oldu ve sezonu üç kupayla tamamladı. 2011-12 sezonunun hemen ardından Oktay Mahmuti ile yollarını ayıran Galatasaray Medical Park 22 Haziran 2012 tarihinde Ergin Ataman'la 3 yıllığına anlaştı. 2012-13 sezonu öncesinde Galatasaray, Ataman'ın eski öğrencileri Ersin Dağlı ve David Hawkins ile anlaştı. Sezon ortasında Ataman'ın diğer bir eski öğrencisi Carlos Arroyo transfer edildi. 22 Ocak 2013'te Türkiye Basketbol Federasyonu, David Hawkins'in idrarında yasaklı madde tespit edildiğini Galatasaray'a bildirdi. Ataman, bu tarihten sonra takımın en etkili oyuncularından olan takım kaptanı David Hawkins'i oynatamadı. Galatasaray Medical Park'la finalde Banvit'i 3-1 yenerek Beko Basketbol Ligi'nde şampiyon oldu ve Galatasaray'ın 23 yıllık şampiyonluk özlemine son verdi. EuroCup'ta takımı gruplardan çıkamadı. Türkiye Kupası'nda Galatasaray'ı finale taşıdı ancak kupayı finalde Fenerbahçe Ülker'e yitirdi. Cumhurbaşkanlığı Kupası'nda Türkiye Kupası şampiyonu Fenerbahçe Ülker'le karşılaştı ancak kupayı Fenerbahçe Ülker kazandı. 2013-14 sezonunda Galatasaray Liv Hospital'ı EuroLeague'de son sekize taşıdı ve Galatasaray tarihinde bir ilki başardı. Galatasaray, çeyrek finalde Barcelona'ya 3-0 yenilerek Euroleague'den elendi. Türkiye Kupası'nda Anadolu Efes'e yarı finalde elendi. Beko Basketbol Ligi'nde Galatasaray'ı finale taşıdı ve finalde Fenerbahçe Ülker'in rakibi oldu. Ataman, böylece "çalıştırdığı takımlarla" "son altı sezonda beşinci kez finale çıktı."" "Final serisinde durum 3-3'ken ve serinin son maçı Ülker Spor ve Etkinlik Salonu'na taşınmışken Galatasaray Spor Kulübü Yönetim Kurulu 17 Haziran 2014'te, Türkiye Basketbol Federasyonu'nun final serisinde adil davranmadığını ileri sürdü ve tarihî bir karara imza atarak takımı serinin son maçına çıkarmama kararı aldı. Galatasaray Liv Hospital, alınan bu karar nedeniyle serinin son maçında 20-0 yenik sayıldı ve Fenerbahçe Ülker'e final serisinde 4-3 yenilerek sezonu ikinci sırada tamamladı. Ergin Atamanlı Galatasaray, 2014-15 sezonunda Euroleague'e direkt grup aşamasından katılmaya hak kazandı. 2014-15 sezonuna Galatasaray Liv Hospital maddî sıkıntılarla girdi. Sezonun ilk yarısında Pietro Aradori, Nathan Jawai, Ian Vougioukas ve Furkan Aldemir paralarını alamadığı gerekçesiyle takımdan ayrıldı. Banvit maçında Ataman'a havlu fırlatan Nolan Smith ile yollar ayrıldı. Bu kadar sıkıntıya karşın Ataman, Euroleague normal sezon son maçında Olympiacos'u yalnızca yedi oyuncusunu kullanarak yendi ve Galatasaray Liv Hospital'ı EuroLeague'de son 16 gruplarına taşıdı. 25 Mart 2014 tarihinde daha önce Bogdan Tanjevic'ten boşalan Türkiye millî basketbol takımı Başantrenörlüğü görevine getirildi. Böylece Ataman hem Galatasaray Liv Hospital hem de millî takımın koçu oldu. Ataman, millî takım ile 2014 Dünya Basketbol Şampiyonası'nda çeyrek finale yükselmiştir. 2015-16 sezonunda ise Galatasaray Odeabank takımını ULEB Eurocup'ta şampiyon yaptı. Ağustos 2016'da millî takımdan istifa ettiğini açıkladı. 2017'de Galatasaray'daki görevinden alındı. 18 Aralık 2017 tarihinde Anadolu Efes ile anlaştı. Böylece 3.kez Anadolu Efes'in koçluğuna geçmiştir..2019 Euroleague'de takımı Anadolu Efes ile final oynamıştır. 2020 Temmuz'ında İtalya'nın alt ligi Serie B'de mücadelen eden Reale Mutua Torino takımın hissedarı oldu. Hükûmet başkanı Hükûmet başkanı, bir ülkede hükûmetin başı olan, yürütme erkinin en üst düzeydeki sorumlusu olan devlet görevlisidir. Başkanlık sisteminde devlet başkanı ile aynı elde bulunan bu mevki, parlamenter sistem'de başbakan veya aynı derecede görevliler tarafından devlet başkanlığından ayrı olarak yerine getirilir. Yarı başkanlık sisteminde ise devlet başkanı ve hükûmet başkanı olarak iki ayrı mevki bulunmasına rağmen, hükûmet başkanına ait görev ve sorumluluklar devlet ve hükûmet başkanları arasında bölüşülmüştür. Ãœmit Erdim İlkokul ve ortaokuldan sonra, İzmit Atılım Anadolu Lisesi'ni bitirdi. 1998 - 2003 yılları arasında Kocaeli Büyükşehir Belediyesi Şehir Tiyatrolarında genç birimde oynadı. Burada tanıştığı Caner Özyurtlu ile beraber İstanbul'a geldi. Özyurtlu ile beraber Moda'da bir ajansa kaydoldular. Kariyerini bundan sonra tiyatro yerine televizyonla devam ettirdi. Böyle mi Olacaktı adlı dizide konuk oyuncu olarak başladığı sanat yaşamı Hayat Bilgisi, Gönül ve Selena adlı dizilerle devam etmiştir. Birçok dizide rol almıştır. Katıldığı Can Dostum adlı köpek eğitim yarışmasında birinci olmuştur. Mike adında bir köpeği vardır. İstanbul'da bir lokanta işletmektedir. 2015 yılının Ocak ayında 3. sezonu başlayan "Benzemez Kimse Sana" programında jüri üyeliğini yapmıştır. Benerci Kendini Niçin Öldürdü? (oyun) Benerci Kendini Niçin Öldürdü?, Nâzım Hikmet tarafından yazılıp, sonradan oyunlaştırılmış bir Irmak şiir. Şairin 1932 yılında yazdığı bu uzun şiir, Mehmet Ulusoy'un yönetmenliğinde işlenerek seyirlik oyun haline getirilmiştir. İlk sahnelenişi, 1980 yılında Avignon Festivali’nde gerçekleşen oyun, etkileyici bir dekorla desteklenmektedir. Ankara Deneme Sahnesi ve İstanbul Devlet Tiyatroları Genel Müdürlüğü gibi topluluklar tarafından tek perdelik bir oyun olarak sahnelendi. 6. Afife Tiyatro Ödülleri Kalküta’da İngiliz emperyalizmine karşı bir grup insanın başından geçenler konu ediliyor. Dahlak Takımadası Dahlak Takımadası Eritre'nin Massawa yakınlarında Kızıldeniz'de bulunan takımadalardan biridir. Bu takımada iki büyük ve 124 küçük adadan oluşur. Romalardan beri yapılan inci ve balıkçılık hala birkaç inci adasında yapılır. En büyük ve popüleri Dahlak Kebir de dahil olmak üzere adaların sadece dördünde sürekli olarak insan yaşar. Adalar çeşitli deniz yaşamı ve deniz kuşu (Seabird) vardır ve bazı turistler için cazibe merkezidir. Takımadadaki insanlar Dahlik dilini konuşur. Adadaki bazı insanlar teknelerle Massawa'ya gider. Bu takımadadaki diğer insan yaşamı: Dhuladhiya, Dissei, Dohul, Erwa, Harat, Hermil, Isra-Tu, Nahaleg (Nahleg), Norah ve Shumma adalarında görülür fakat hepsinde yaşam kalıcı değildir. Yani bazı mevsimler halk buralara kalmak için gider. Yuvarlak ağızlılar Yuvarlak ağızlılar (Cyclostomata), Omurgalıların çenesizler (Agnatha) üstsınıfında yer alan bir altsınıftır. Çenesiz balıklardır. Dairesel sıralanmış dişleri vardır. Ağızlarını kapatamazlar ve suyu sürekli ağızlarından geçirirler. En İyi Makyaj ve Saç Tasarımı Akademi Ödülü En İyi Makyaj Akademi Ödülü' kazananlarını ve adaylarını gösteren listedir. Diğer kategorilerden farklı olarak her yıl beş yerine üç film aday gösterilir. MenekÅŸe ile Halil Menekşe ile Halil, 2007 - 2008 arası Kanal D ekranlarında yayınlanmış aşk konulu Türk dizisi. Toplamda 36 bölümden oluşan dizi 24 Mayıs 2008 tarihinde bitmiştir. 8 Mart 2010 tarihinde Euro D'de tekrar bölümleri hafta içi her gün yayınlanmıştır. Menekşe 20 yaşında bir kızdır. Menekşe Şanlı Urfa'da doğmuş, sonra da ailece Almanya'ya taşınmışlardır. Aynı pastanede birlikte çalıştığı Halil'le birbirlerini sevmektedirler. Menekşe'nin babası ise Menekşe'yi Mustafa isimli Urfalı biri ile zorla evlendirmiştir. Bunun üzerine Menekşe ile Halil İstanbul'a kaçarlar. Menekşe'nin kocası Mustafa ve Menekşe'nin abisi Kadir Menekşe ile Halil'i bulmak için İstanbul'a gelirler. Ardından Menekşe'nin annesi, babası ve ninesi de İstanbul'a gelerek bir ev tutarlar. Aradan zaman geçer ve Menekşe'nin ailesi Menekşe ile Halil'in evlenmesini kabul ederler. Mustafa ise intikam almak için her yolu denemektedir. Ergo Proxy , Manglobe tarafından üretilmiş, Japonya'da galası 25 Şubat 2006'da WOWOW uydu kanalında yapılan bir bilimkurgu anime televizyon serisidir. Yönetmeni, Şukou Murase olan animenin senaryosu Dai Satō et al'a aittir. "Ergo Proxy" 2d dijital cel animation, 3d modelleme ve dijital özel efekt bileşiminden oluşmaktadır. Dizi, başkahramanların psikolojileri ve düşünceleri üzerine ağırlıklı olarak odaklanmıştır. Hikâye, küresel bir ekolojik felaketten sonra insanları korumak için inşa edilmiş Romdeau adındaki gelecekteki bir şehirde başlar. Şehirde insanlarla beraber onlara hizmet eden otorav adlı robotlar yaşamaktadır.Yalnızca otoravlara bulaşan ve onları saldırgan hala getiren 'cogito' adlı virüsün yayılmasıyla olaylar gelişir. Toplum ve Bilim Toplum ve Bilim, Birikim Yayınları bünyesinde 1977 yılından beri, yılda dört sayı çıkaran, üç aylık toplum bilimleri dergisi. Dergi Türkiye'de yayınlanan akademik dergilerin yeterli olmadığı düşüncesiyle yayın hayatına başlamıştır. Toplum ve Bilim, 1980 öncesinde Osmanlı tarihi ve toplum düzeni tartışmalarının ana mecrası olmuştu. 1985 sonrasında, tarih tartışmalarına yine yer verirken, özellikle modernleşme sürecine eleştirel yaklaşımları gündeme getirdi. 1988-1993 döneminde, yöntem tartışmalarından kadın araştırmalarına, kentsel yapıya, ekonomi-politiğe uzanan çok geniş bir konu yelpazesinde, zengin bir makale kataloğu sundu. 1993’ten itibaren, her sayısında belirli bir konuya odaklanarak dosya düzeni izleyen derginin genel yayın yönetmenliğini Tanıl Bora üstlenmiştir. GerÃ§ek kafataslÄ±lar Gerçek kafataslılar () Gerçek bir kafatasları ve omurları mevcuttur. Vücutta baş, boyun ve gövde kısımları belirgindir. Gerçek çenelerin ve çift haldeki üyelerin olup olmayışına göre, iki altşubeye ayrılırlar. SatranÃ§960 Satranç960 ya da Fischer'in Rastgele Satrancı, eski, dünya satranç şampiyonlarından Bobby Fischer tarafından türetilmiş bir satranç türevidir. 19 Haziran 1996 tarihinde Buenos Aires, Arjantin'de, daha önceki "karışık satranç" kurallarının rok hamlesine izin verecek biçimde değiştirilmesiyle oluşturulmuştur. Oyunun türetilmesindeki amaç sıradan satrançtaki açılış hamlelerinin incelenmesi ve ezberlenmesinin önüne geçilmesi ve yaratıcılık ve becerinin öneminin artırılmasıdır. Oyunun başında sıradan satranç taşlarının konumu rastgele değiştirilir ve böylece açılış hamlelerinin ezberlenmesinin önüne geçilir. Açılışta oluşabilecek olası durum sayısının 960 olması nedeniyle oyuna "Satranç960" adı verilmiştir. Seul Dünya Kupası Stadyumu Seul Dünya Kupası Stadyumu Mapo, Seul'de bulunan ve FC Seoul'un maçlarını oynadığı Kore stadyumu. Stadyum 2002 FIFA Dünya Kupası için yapıldı. 68,376 kişi kapasiteli stadyum 3 Dünya kupası maçına da ev sahipliği yaptı. Yer değiştirmeli satranç Yer değiştirmeli satranç sıradan satranç oyunundaki bazı taşların yerleri değiştirilerek oynanan bir satranç türevi oyun ailesidir. Açılışta bütün taşların rastgele dağıtıldığı Satranç960 oyunun bir alt kümesidir. Yer değiştirmeli satrancın ana amacı oyuncuların sıradan satrançtaki açılış hamlelerini ezberlemelerinin önüne geçmektir. Aşağıdaki türevler ustaların oynadığı turnuvalarda denenmiştir: Şeyh Edebali Türbesi Şeyh Edebali Türbesi, Osmanlı Devleti'nin manevi kurucusu olan Şeyh Edebali'nin cenazesinin bulunduğu türbedir. Türbe, Orhan Gazi tarafından, Eski Bilecik şehrinin kurulduğu vadinin sırtında küçük bir tepe üstüne yaptırılmıştır. Eskiden kubbeli olan fakat Yunanların yaptıkları saldırılarla tahrip edilen türbenin üzerine kiremit çatı örtülmüştür. Bir salon ve iki ayrı odadan ibaret olan türbede, büyük oda mihraplı bir mescit, diğer yandaki oda ise sohbethane ve misafirhane olarak kullanılmaktaydı. Şeyh Edebali ve yakınlarının bulunduğu kısımda, tavanı kubbeli bölüm dikdörtgen biçiminde olup burada yedi büyük, dört küçük sanduka bulunmaktadır. Orhan Gazi Camii (Bilecik) Orhan Gazi Camii, Bilecik'te bulunan ve Yıldırım Beyazıd tarafından yaptırılmış camidir. 1392 yılında Yıldırım Beyazıd tarafından dedesi Orhan Gazi adına yaptırılan tarihi mabet, kubbesi kurşunla kaplı olduğundan, halk arasında "Kurşunlu Cami" olarak da bilinmektedir. 365 kişi kapasiteli cami, 1973 yılında tamirattan geçirilmiş ve restore edilmiştir. Caminin ana minaresi camiden 30 m uzakta bulunur. Osmanlı tarihinin ilk kubbeli dini mimari örneğidir. Üstün satranç Üstün satranç, 1978 yılında Maxwell Lawrence tarafından bulunmuş bir satranç türevidir. Daha sonra ortaya çıkan ve daha az sayıda açılış durumuna izin veren Satranç960 (ya da Fischer'in Rastgele Satrancı) oyununun da ilham kaynağıdır. Üstün satrançta piyonların dışındaki taşların başlangıç konumları, filler farklı renkte karelerde olmak şartıyla, rastgele olarak belirlenir. Ortaya çıkabilecek olası açılış durumunun sayısı 8.294.400'dür. Satranç960 oyununda ise siyah ve beyazın taşları birbirinin yansıması gibi olduğu ve şah her zaman kalelerin arasında bulunduğu için 960 olası başlangıç durumu vardır. Üstün satrançta rok hamlesi yoktur ancak oyuncu ilk hamlesinde kendisine göre en arka sırada bulunan iki taşın yerini değiştirebilir. "Satranç960"'tan farklı olarak üstün satrançta siyah ve beyazın açılış konumları birbirinin yansıması olmadığı için bir taraf diğerine göre daha iyi durumda oyuna başlayabilir. Bu eşitsizliği gidermenin bir yolu tek yerine çift oyun oynamak ve aynı açılış konumlarıyla her oyuncunun hem siyah hem de beyaz ile oynamasıdır. Çift oyunun sonunda kazanmak için oyuncu en azından bir oyunu kazanmalı ve diğerinde de berabere kalmalıdır. Bir diğer eşitleme yolu ise durumu iyi olan renkte taşları seçmek isteyen oyuncunun karşı tarafa başlangıçta fazladan hamle yapma hakkı tanımasıdır. Zırhlı balıklar Zırhlı balıklar (), Yalnızca fosilleriyle bilinen balık benzeri omurgalı hayvan sınıfı. Baş-boyun bölgesi birçok plakadan oluşmuş kompakt bir zırhla sarılmıştır. geri kalan vücut bölgesi çıplak ya da pulludur. Baş zırhı, göğüs zırhından bir eklemle ayrılır. Devon döneminin yaygın omurgalılarıdır. Karacadağ Karacadağ Türkiye coğrafyasında birden fazla dağ ve yerleşim yerinin ismidir. David Pritchard David Brine Pritchard (1919-2005) İngiliz satranç yazarı ve ev içi oyunları danışmanıdır. Yazdığı satranç kitaplarının satış sayısı 1 milyonu aşmıştır. Bu kitaplar arasında en bilineni 1400'den fazla satranç türevini tanıtan "The Encyclopedia of Chess Variants" adlı eseridir. Konum Coğrafi konum bir yapı ve etmenin bulunduğu yerin paralel, meridyen gibi ölçü birimleri ile gösterilmesi ve yerinin belirlenmesidir. Herhangi bir noktanın Dünya üzerinde kapladığı alan olarak da tanımlanır. Özel ve matematik konum olarak ikiye ayrılır. Herhangi bir yerin kıtalara, denizlere, dağ sıralarına, boğazlara, komşu ülkelere, ulaşım yollarına, yeraltı ve yerüstü kaynaklarına, siyasi bloklara göre olan konumu ve yükseklik değerleri özel konumudur. Özel konum ülkelerin; jeopolitik konumunu, iklimini, nüfusun dağılışını, yerleşme şartlarını, turizm faaliyetlerini, ulaşım imkânını, ekonomik faaliyetlerini etkiler. Bir yerin enlem ve boylamlara (meridyen ve paralellere) göre Dünya üzerindeki yeridir. Bir başka ifade ile, Ekvator'a (en büyük paralel) ve Greenwich'e (başlangıç meridyenine) göre konumudur. Atila Kaya Atila Kaya, (d.15 Ağustos 1957, Kars, Türkiye), Türk siyasetçi. İlk, orta ve lise eğitimini Kars'ta tamamladı. Erzurum Atatürk Üniversitesi Eğitim Fakültesi matematik bölümünü bitirdi. 1997-2003 yılları arasında Ülkü Ocakları Eğitim ve Kültür Vakfı genel başkanlığı yaptı. 2003- 2009 yılları arasında Milliyetçi Hareket Partisi Genel Başkan Yardımcı'lığını yapmıştır.2009 yılında MHP İstanbul İl Başkanlığı seçimlerinde parti genel başkanı Devlet Bahçeli ile ters düşmüş ve görevinden istifa etmiştir. 2007, 2011 ve 2015 seçimlerinde İstanbul 3.Bölge MHP Milletvekili olarak seçilmiştir. Türkiye-Moğolistan Parlamentolararası Dostluk Grubu üyesiydi. 1980'de sol görüşlü müteahhit Mithat Koçulu'yu öldürdüğü iddia edilmektedir. 2018 yılının Haziran ayında yapılan genel seçimleri için milletvekili adaylığı için başvuru yapmadı. Sezer Sezer, aşağıdaki anlamlara gelebilir: Pippa Bacca Giuseppina Pasqualino di Marineo (9 Aralık 1974, Milano - 31 Mart 2008, Kocaeli) ya da daha çok bilinen adıyla Pippa Bacca, İtalyan sanatçı ve aktivist. Pippa Bacca, sanatçı arkadaşı Silvia Moro ile beraber "Barış Gelini" adıyla, dünya barışı için düzenledikleri ve 8 Mart 2008’de Milano’dan başlayıp Slovenya, Hırvatistan, Bosna, Bulgaristan, Türkiye, Suriye, Lübnan, İsrail ve Filistin güzergahından Tel-Aviv’de noktalanması planlanan bir yolculuk sırasında, Kocaeli’nin Gebze ilçesine bağlı Tavşanlı köyü yakınlarında Ballıkayalar mevkiinde tecavüze uğramış ve boğularak öldürülmüştür. Bacca ve arkadaşı Nisan ayı ortalarında Kudüs’e ulaşmayı planlıyordu. Yolculuk başlangıcında, internet sitelerinden ""Beraberimizde yolculuk boyunca üzerinde birikecek tüm kirlerle birlikte götüreceğimiz tek elbise beyaz gelinlik olacak."" demişlerdi. ATV (taşıt) ATV (İngilizce: "All Terrain Vehicle"). ATV motorlar, tüm arazi ve hava koşullarında çalışmak üzere tasarlanmış, 3 ve 6 tekerlekli modelleri de olmasına rağmen daha çok 4 tekerlekli olarak üretilen, tek ya da çift kişilik kapasitelere sahip, benzinli içten yanmalı motorlar ile çalışan araçlardır. İlk olarak zorlu arazi koşullarında ulaşım kolaylığı sağlaması amacı ile üretilmiş olan ATV’ler ilerleyen süreçte keyifli doğa gezileri ve şehir içi ulaşım için de kullanılan bir araç haline gelmiştir. Türkiye'de hem bireysel hem de ticari amaçlı ATV kullanımı yaygındır. Bireysel kullanıcılar genellikle eğlence ya da açık alan faaliyetlerinde yardımcı olması için ATV’leri kullanırken; ticari kullanıcılar daha çok ATV araçlarının arazideki güçlü hareket kabiliyetinden faydalanarak personel ve yük taşımacılığında verim almaya çalışmaktadır. Ayrıca son yıllarda hızla artan sayıları ile ATV safari düzenleyen firmalar şehrin stresinden bunalan macera severleri doğa ile baş başa bir gün geçirecekleri gezilere çıkartmakta ve bu aktivitelerde ATV araçlardan faydalanmaktadırlar. İlk olarak 1960'lı yıllarda üretimine başlanan ATV’ler ilerleyen süreçte özellikle Suzuki, Yamaha, Honda ve Kawasaki gibi motor üreticilerinin yoğun AR-GE çalışmaları ile günümüzdeki halini aldı. İlk olarak 3 ve 6 tekerlekli olarak üretilen araçlar, 1982 yılında Suzuki’nin QuadRunner LT125 modelini piyasaya sürmesi ile şekil değiştirdi ve günümüzde en yüksek talebi gören 4 tekerlekli modeller sahneye çıktı. Suzuki’nin gördüğü ilgiye kayıtsız kalamayan diğer üreticiler de ürün gamlarına hızlıca 4 tekerlekli modelleri ekledi. Bu çalışmalar ile beraber motor güçlerindeki ve güç dağıtım elemanlarındaki değişiklikler ile fren ve lastik yapılarındaki yenilikler ATV’lerin performanslarında oldukça etkili oldu. ATV’lerin yeteneklerinin artması ile birlikte kullanım alanlarında da değişiklikler oluşmaya başladı. İlk etapta sadece arazideki basit işlerde yardımcı olmak üzere tasarlanan ATV’ler ilerleyen süreçte eğlence, inşaat ve tarım gibi sivil görevlere ek olarak personel ve teçhizat nakliyesi gibi askeri görevler almaya da başladı. Sportif ATV müsabakaları ilk olarak 1980 yılında Amerika’da başladı. İlk yıllarda farklı organizasyonların altında faaliyet gösteren sporcular 2006 yılında CMR’ın kurulması ile değişik kategorilerde düzenlenmeye başlanan müsabakalarda mücadele etmeye başladılar. Avrupa’da ise müsabakalar uzun bir süre ülkelerin motosiklet federasyonları tarafından düzenlendi. Son yıllarda FIM çatısı altında ortak organizasyonlar düzenlenmeye başlandıysa da henüz ortak bir yarışma serisi organize edilemedi. ATV ile Türk kullanıcıların buluşması ise çok eski değildir. Önceki yıllarda kullanılan münferit araçları saymazsak ATV’lerin Türkiye macerası 2000'li yıllarda başlamıştır. İlk olarak bireysel kullanım ve turistlere yönelik doğa turları için ithal edilmeye başlanan ATV’ler ilerleyen süreçte artan model sayısı ve buna bağlı olarak kullanım alanlarının çeşitlenmesi sayesinde geniş bir kitle tarafından kullanılmaya başlandı. Ayrıca farklı üreticilerin sundukları geniş fiyat yelpazesi sayesinde kullanıcılar ATV edinme konusundaki ekonomik zorlukların üstesinden geldi. Son yıllarda devlet tarafından yapılmaya çalışılan düzenlemeler ile ATV araçların ithalatı, teknik özellikleri ve kullanım şartları hakkında çeşitli geliştirmeler yapıldı. Bu yönetmeliklerdeki amaç genel olarak kullanıcılar için güvenli ve keyifli bir sürüş ortamı doğurmaktır. Kahire Kalesi Kahire Kalesi (Arapça: قلعة صلاح الدين), Mısır'ın başkenti Kahire'de bulunan tarihi bir kaledir. Yapımına 12. yüzyılda Eyyubi hanedanının kurucusu Selahaddin Eyyubi tarafından başlanmış ve Osmanlı Devleti döneminde bitirilmiştir. Kalenin girişi güneyde, Salah Salem Caddesi tarafında, Ölüler Şehri'nin güney girişine yakındır. Kalenin bulunduğu tepe kireçtaşından olup 75 m yüksekliğindedir. Tepe, hemen yakınında bulunan ve 200 metre yüksekliğindeki Mukattam Tepeleri'nin bir uzantısı durumundadır. Kahire Kalesi'nin bulunduğu tepede, Roma döneminde bir garnizon olabileceği belirtilmektedir. Ama 7. yüzyıldaki Arap fethine kadar burası yerleşim dışı olarak kalmıştır. 810 yılında, Hatim adında bir Abbasi halifesi burada "Kubbet el-Hava" adında bir kasır yaptırmıştır. Bu kasır, 10. yüzyıl başlarında Tolunoğulları'nın çöküşüyle birlikte yıkılıncaya kadar kent yöneticilerinin gözde bir mekanı olmuştur. Daha sonra tepe Kahire'yi çevreleyen büyük mezarlığın bir parçası olmuştur, ve üzerinde birkaç cami inşa edilmiştir. Asıl kalenin inşaatına Eyyubi hanedanının kurucusu Selahaddin Eyyubi tarafından Haçlılar'a karşı kenti korumak amacı ile 1176 yılında başlanmıştır. Daha sonra Eyyubiler, Memlukler, Osmanlı Devleti ve Mısır Hıdivleri dönemlerinde kale çeşitli eklemeler ve onarımlardan geçerek bugünkü görünümünü almıştır. Clementine Clementine aşağıdaki anlamlara gelebilir: Ahmet Arpad Ahmet Arpad (d. 5 Mart 1942, İstanbul), Türk çevirmen, fotoğrafçı, gazeteci ve yazar. Burhan Arpad'ın oğludur. Orta ve lise öğrenimini Özel Alman Lisesi ve Avusturya Lisesi'nde tamamladı. İstanbul Üniversitesi'ndeki Alman Dili Edebiyatı yüksek öğrenimi bitirdi. 1968 yılından bu yana Almanya'da serbest gazeteci (Cumhuriyet Gazetesi), fotoğraf sanatçısı ve çevirmen olarak yaşamaktadır. Özellikle Heinrich Böll, Gerhard Hauptmann, Hermann Hesse, Stefan Zweig, Anna Seghers, Alfred Döblin, Joseph Roth, Pablo Neruda, Johannes Mario Simmel, Robert Musil, Thomas Bernhard ve Harry Mulisch'ten çeviriler yaptı. 1994-1995 Abdi İpekçi Gezi Yazısı yarışması ikincilik ödülünü aldı. PEN Türkiye Merkezi ve Enternasyonal Stefan Zweig Cemiyeti ve Salzburg Stefan Zweig Merkezi üyesidir. Ahmet Arpad 2012 yılında Tarabya Çeviri Ödülü'ne layık görülmüştür. Ahmet Arpad, Anna Seghers'in Transit adlı yapıtının başarılı çevirisi nedeniyle İstanbul Kültür Sanat Vakfı, 2016 Talât Sait Halman Çeviri Ödülü'ne layık görülmüştür. Spiritüalizm (anlam ayrımı) Spiritüalizm sözcüğü birkaç farklı anlamda kullanılmaktadır. Bunlardan birincisi ölümden sonra hayata ve ölülerin ruhlarının insanlarla temasa geçebileceğine olan inançtır. Diğer bir anlamı varlığın "ruhani" yönünü inceleyen ve gerçeklğin temel unsuru olarak "ruh"u kabul eden felsefi akımdır. Spiritualizm sözcüğü şu anlamlarda kullanılabilir: Kolemanit Kolemanit, göl benzeri alanlarda bulunan bir mineral türü. Monoklinik kristal yapıya sahiptir. Renksiz ya da beyaz olabilmektedir. Camsı bir parlaklığa sahiptir. Kurak iklim bölgelerindeki playa ve tuz göllerinde boraks ile birlikte oluşur. Kolemanit ile Sülfürik Asit'in tepkimesi neticesinde Borik Asit ürünü meydana gelmekte olup bu kimyasal 400'den fazla alanda kullanılmaktadır. Türkiye'de Borik Asit üretimi Eti Maden İşletmeleri Genel Müdürlüğü tarafından yapılmaktadı r. Lara (şarkıcı) Fatma Nur Ergüder, veya sahne adıyla Lara (d. 19 Mart 1979), Türk şarkıcı. Kırıkkale ilinde müzisyen bir ailenin çocuğu olarak doğdu. Kırıkkale'de lise mezunu olduktan sonra Alanya'da hostes olarak çalıştı. Lara'nın ilk albümü, 5 Haziran 2003 tarihinde çıktı. Ozan Müzik ile "Işık" adlı ilk albümü müzik marketlerdeki yerini aldı. 27 Mayıs 2005 tarihinde "Adam Gibi Adam" adlı ikinci albümüyle yaklaşık 100 bin sattı. Albüm, 4. Müyap Müzik Ödülleri'nde Altın albüm ödülünü almaya hak kazandı. 15 Ocak 2008'de "Yadigar" adlı üçüncü albümünü çıkardı. 2010' da "Yolla" isimli 4 şarkıdan oluşan maksi single albümünü çıkardı. Mutlu Genç ile 2014' te "Maç Kaç Kaç" isimli düeti çıkardı ve daha sonra 2015'te Bi Sana isimli şarkısını çıkardı. Maç Kaç Kaç ve Bi Sana sadece dijital platformda yer aldı. Sammy Davis, Jr. Sammy Davis, Jr. (Samuel George Davis, Jr., 8 Aralık 1925, New York - 16 Mayıs 1990, Kaliforniya), Amerikalı dansçı, şarkıcı, müzisyen, komedyen ve oyuncu. Dansçı Sam Davis ve Porto Rikolu koro kızı Elvera Sanchez'in çocuğu olarak doğan Sammy Davis, Jr., sanat hayatına 1933 yılında "Rufus Jones for President" adlı filmde rol alarak başladı. 1941 yılında Frank Sinatra ile tanışan Sammy, 1943 yılında askerliğini yapmasının ardından 1954'te geçirdiği bir trafik kazası sonucunda sol gözünü yitirdi. Broadway'de şovlara çıkan Sammy Davis, Marlon Brando'nun desteğini aldı. 1956 yılında musevi oldu. Oyuncu Kim Novak'la aşk yaşadı. Siyahi sanatçının, beyaz Kim Novak'la olan beraberliği ırkçı tepkilere yol açarak, mafyanın da karıştığı baskılar üzerine kendi gibi siyahi bir koro kızı olan Loray White ile evlendi. Nikâh gecesi intihara kalkışan Davis Jr., daha sonra 1960 yılında İsveç'li oyuncu May Britt ile evlendi. Çalışma hayatında birçok albüm çıkardı ve filmlerde, şovlarda rol aldı. "What Kind of Fool Am I" adlı albümü 1962 yılında 1.000.000'dan fazla satış yaparak rekor kırdı. 1966 yılında televizyonda kendi adıyla yayımlanan "Sammy Davis Jr. Show" gösterilerine başladı. Uyuşturucuya karşı mücadeleyi destekledi. 1950 ve 1960'lı yılların en önemli şovmenlerinden biri olan Davis Jr., Las Vegas'ın ilk günlerinde kentin ününü artırmış, şov yaptığı otellerde ırk ayrımı nedeniyle kalmasına izin verilmemiştir. 4 Şubat 1990 yılında televizyondaki 60. sanat yılını birçok sanatçı dostuyla kutlayan ve eğlendirirken eğlenen, hayatı boyunca siyahların eşitliği için savaşan sanatçı, yakalandığı gırtlak kanseri hastalığından kurtulamayarak yaşamını yitirdi. KÄ±sa filmleri John Everett Millais Sir John Everett Millais, Kraliyet Akademisi Üyesi (d. 8 Haziran, 1829 Southampton, İngiltere – ö. 13 Ağustos, 1896 Londra) İngiliz ressam ve çizer. William Holman Hunt ve Dante Gabriel Rossetti ile birlikte Ön-Raffaeloculuk akımının kurucularındandır. Millais, 1829 yılında İngiltere'nin Southampton kentinde dünyaya geldi. Şehrin önde gelenlerinden olan ailesi Jersey kökenliydi. Muazzam resim yeteneği sayesinde 11 yaşında, Kraliyet Akademisi'nin okullarında kendine yer buldu. Okul yıllarında, 1848'in Eylül ayında ailesinin Bedford Square'deki Gower Street'te bulunan evinde Ön-Raffaeloculuk Kardeşliği'ni kuracağı William Holman Hunt ve Dante Gabriel Rossetti ile tanıştı. Millais'in 1850 yılında, karışık bir marangozhanede çalışan kutsal aileyi çizdiği "İsa Ailesinin Evinde" tablosu ziyadesiyle sanatsaldı. Ressam 1852'de çizdiği "Bir Fransız Protestanı" resmiyle popüler oldu. Bu resimde Millais, dini çekişmeler yüzünden ayrılmak zorunda kalan genç bir çifti konu edindi. Bu temayı daha sonraları pek çok eserinde de işledi. Bütün bu erken dönem çalışmalarında detaylara çok büyük bir dikkat gösteren ressam, doğanın güzelliği ve karmaşıklığı üzerine yoğunlaştı. "Ophelia" (1852) gibi eserlerinde Millais, doğal ögelerin birleşimini temel alan yoğun ve çok ayrıntılı yüzeyler yarattı. Ressamın bu yaklaşımı "resimde eko-sistem" olarak tanımlandı. Ressamın bu tarzı eleştirmen John Ruskin tarafından takdir edildi. Ruskin Ön-Raffaelocuları sert eleştirelere karşı savundu. Ruskin'le arkadaşlığı sırasında eleştirmenin eşi Effie Gray ile tanışan Millais, tanışmalarından kısa bir süre sonra Effie'yi "The Order of Release" ismini verdiği tablosunda model olarak kullandı. Ruskin'le senelerdir evli olmasına rağmen bakire olan Effie ile ressam bu çalışmalar sırasında birbirlerine aşık oldular. Bir şeylerin ters gittiğini anlayan Effie'nin ebeveynleri, genç kadına evliliğin iptali için dilekçe yazdırdılar. 1856'da Ruskin'le evliliği biten Effie, John Millais ile evlendi. John ve Effie'nin 8 çocuğu oldu. Evliliğinden sonra Millais daha serbest bir stille çizmeye başladı. Ressamın bu yeni tarzı Ruskin tarafından "felaket" olarak nitelendirildi. Millais'in tarzındaki bu değişikliği, genişleyen ailesine bakabilmek için daha fazla gelire ihtiyaç duyması olarak yorumlayanlar oldu. William Morris ressamı kazandığı popülarite ve şöhreti satmakla suçladı. Destekleyicileri ise ressamın James McNeill Whistler ve Albert Moore ile olan ilişkisini işaret edip John Singer Sargent üzerindeki etkisine dem vurdular. Millais bu konuyla ilgili fazla konuşmadı. Sadece bir ressam olarak büyümekte olduğunu ve artık daha büyük bir cesaretle çizebildiğini söyledi. "Bugünün Sanatı Üzerine Düşünceler" (1888) isimli makalesinde ressamlara kendilerine Velázquez ve Rembrandt'ı örnek almalarını tavsiye etti. "St. Agnes Akşamı" ve "Uyurgezer" gibi tabloları, çalışmalarını desteklediği Whistler ile olan diyaloglarını açıkça gösterdi. 1850'lerin sonlarında 1860'ların başlarında çizdiği resimleri estetikçiliğe olan sezgisel yaklaşımı olarak yorumlanabilir. 1870'lerden sonra Millais'in çalışmaları Joshua Reynolds ya da Velázquez gibi eski ustalara saygı gösterisi gibiydi. Birçoğunda tarihsel konuları işlediği bu eserler, Millais'in yeteneğini gözler önüne serer. Bu çalışmalardan ilk göze çarpanlar arasında "İki Prens Edward ve Richard Londra Kulesi'nde" (1878), "The Northwest Passage" (1878), "Boyhood of Raleigh" (1871) sayılabilir. Bu dönemde ressam, Britanya tarihini ve genişleyen imparatorluğu konu edindi. Son projesinde, Afrika'nın bozkırında ölmüş olarak yatan beyaz bir avcıyı resmetmeyi planladı. Avcının vücudu, birbirinden farksız iki Afrikalı tarafından dikkatle izleniyor olacaktı. Millais'in aynı dönemlerdeki diğer çalışmalarında da vahşi ve kasvetli toprakların cazibesine kapıldığı görülebilir. Örneğin 1870'te çizdiği "Chill October" isimli eserinde eşinin ailesinin İskoçya'daki evinin yakınlarını resmetti. Pek çok başka resmini de sonbaharlarda avlanmak ve balık tutmak için Pertshire, Dunkeld gibi bölgelerde kiraladığı evlerin çevresinde çizdi. Millais ayrıca yaptığı çocuk resimleri ile de büyük beğeni topladı. Millais, aynı zamanda başarılı bir kitap çizeri idi. Özellikle Anthony Trollope ve Alfred Tennyson'ın şiirlerine yaptığı çalışmalar göze çarptı. Ressamın bütün çizimleri 1864'te yayınlandı. Millais ayrıca "Good Words" gibi dergiler için de çizimler yaptı. 1869'ta yeni kurulan bir haftalık gazete olan "The Graphic" için çalıştı. Millias, 1853'te, Kraliyet Sanat Akademisi'nin üyeliğine seçildi. Ressama, 1885'te ise baronetlik payesi verildi. Bu unvanı alan ilk ressamdı. 1896'da Frederic Leighton'ın ölümünden sonra Kraliyet Akademisi'nin başkanlığına seçildi fakat aynı sene içinde gırtlak kanserinden vefat etti. Ressam St Paul Katedrali'ne gömüldü. Millais 1896'da öldüğünde daha sonra 7. Edward olarak tahta geçecek olan Galler Prensi sanatçının heykelini yaptırmak üzere bir komite kurdu. 1953'te, Tate'in yöneticisi, Sir Norman Reid, heykelin Rodin'in "John the Baptist" heykeli ile değiştirilmesine çalıştı. 1962'de ise heykelin tamamen kaldırılmasını teklif etti. Reid'in bu çabaları heykelin sahibi olan Çalışma Bakanlığı'nca engellendi. 1996'da heykelin sahibi Tate oldu. 2000 yılında, Sir Nicholas Serota'nın yönetiminde, heykel binanın arka tarafına kaldırıldı. 2008 Cumhurbaşkanlığı Türkiye Bisiklet Turu 2008 Cumhurbaşkanlığı Türkiye Bisiklet Turu, 13 Nisan 2008'de İstanbul'da başlayan ve 20 Nisan 2008'de Alanya'da sona eren, Türkiye Cumhuriyeti Cumhurbaşkanlığı'nın adını taşıyan yol bisikleti yarışı organizasyonu. 44. Yarışı İspanyol David García Dapena 25h 40'41" lik derecesiyle kazandı. Genel klasmanın ikinci sırasına, 25 saat 40 dakika 59 saniyelik derecesiyle İspanya'nın Saunier Duval Scot takımından Benitez Roman Jose Alberto yerleşirken, aynı derece ile Belçika'nın Silence Lotto takımından Pieter Jakobs üçüncü, Karpin Galicia'dan Cesar Veloso Gustavo dördüncü, Portekiz'in Benfica Kulübü'nden Petrov Danai beşinci oldu. Finişe 200 metre kala büyük bir çarpışma yaşandı ve Danilo Hondo (Serramenti PVC-Diquigiovanni) ile Sean Lacey (Ireland) en fazla yaralanan sporculardı ancak kırık meydana gelmedi. 44. Cumhurbaşkanlığı Bisiklet Turu'nda dağıtılan ödüllerin toplamı 160.000 Euro'dur. Bu yıl Türkiye'nin tarihi ve doğal güzelliklerini göstermek amacıyla büyük bir atılım olmuştur. Yarışın derecesi 2.1'e yükseltilerek UCI (Uluslararası Bisiklet Federasyonu) takviminde de yerini almıştır. Ayrıca turda 22 profesyonel takımın yanı sıra Türkiye, İrlanda ve Hollanda olmak üzere 3 millî takımdan toplam 148 profesyonel bisikletçi yarışmıştır. Turun 20 Nisan'da Alanya'da yapılan ödül törenine Cumhurbaşkanı Abdullah Gül de katılmıştır. Türkiye'de TRT'nin yayınladığı 44. Cumhurbaşkanlığı Bisiklet Turu, Almanya'da DSF, Birleşik Arap Emirlikleri'nde Dubai Sport kanalından yayınlanacak. DSF, Almanya, Avusturya ve İsviçre'ye, Dubai Sport ise Suudi Arabistan, Yemen, Umman, Birleşik Arap Emirlikleri, Katar, Bahreyn, Kuveyt, Irak, İran, Suriye, Lübnan, Ürdün, Filistin, Mısır, Sudan, Libya, Tunus, Cezayir, Fas, Moritanya, Somali ve Etiyopya, Sport Clup Televizyonu, Bosna-Hersek, Hırvatistan, Macaristan, Kosova, Karadağ, Polonya, Romanya, ve Sırbistan'a, Viasat Televizyonu Danimarka, Norveç, Finlandiya, İsveç, Litvanya, Estonya, Letonya, Süpersport Televizyonu Arnavutluk, Cholton Televizyonu İsrail, LOALOA Televizyonu da Belçika, Fransa, İtalya, Lichtenstein, Lüksemburg, Hollanda ve İspanya'ya yayın yapacak. Ayrıca Cycling Televizyonu şifreli olarak Avustralya ve Kuzey Amerika ülkelerine yayın verdi. Organizasyon kapsamında düzenlenen "44. Cumhurbaşkanlığı Turu Basın ve Teşvik Ödülleri yarışması" yazılı ve görsel basın olmak üzere iki kategoride; röportaj, yorum, fotoğraf, haber, görüntü dallarında sahiplerini buldu. Dereceye girenler Türkiye Bisiklet Federasyonu tarafından 1.500, 1.250 ve 1.000 ytl ile ödüllendirildi. Toplam katılan 25 takım; Dikenli yüzgeçliler Dikenli yüzgeçliler (), hem kemikli balıklar hem de kıkırdaklı balıkların özelliklerini paylaşan fosil balık sınıfıdır. ErcÃ¼ment Sunter Ercüment Sunter, (d. 6 Ocak 1955 Ankara), birçok Türk basketbol takımını ve millî takımı çalıştırmış basketbol koçudur. En son Ted Ankara Kolejliler basketbol takımını çalıştırdıktan sonra Haziran 2014'te yeni gelen yönetim kurulunun ardından istifa etmiştir. 20 yıldan uzun süredir Türkiye Basketbol Ligi'nde antrenörlük yapmaktadır. Çalıştırdığı takımlar arasında Beslen, PTT, Türk Telekom ve Ülkerspor bulunmaktadır. Türkiye millî basketbol takımı ve ümit millî takımı da bir süreliğine çalıştırdı. 1997 yılında İspanya’da düzenlenen Avrupa Basketbol Şampiyonası'nda millî takım antrenörlüğünü yaptı. 2007-08 sezonunda Mersin BŞB'ni çalıştırdı. 2007-08 sezonu başında Türk Telekom'la sözleşme imzaladı. Daha önce 9 sezon bu takımı çalıştıran Ercüment Sunter, 10. kez takımın sorumluluğunu üstlenerek, bir rekora daha imza atmış oldu. AT-2 Swatter NATO rapor adı AT-2 "Swatter" olan 3M11 "Fleyta" (Türkçe→ Flüt) SSCB tarafından geliştirilen ve MCLOS sınıfı güdümleme sistemi bünyaseindeki radyo sinyalleri sayesinde hedefini bulan bir tanksavar füzesidir. Füze Nudelman OKB-16 tasarım bürosu tarafından geliştirilmiştir. AT-1 Snapper ile aynı zamanda geliştirilen füzenin tasarım amacı hem yerden hem de helikopterden fırlatılacak ağır sınıf bir ATGM üretmekti.AT-1 ile aynı problemleri yaşamış olup ondan daha hızlı ve daha uzun bir menzile sahipti. En önemli değişiklik füzenin seyrüsefer sisteminde kablo yerine radyo sinyalleri kullanılmasıydı. Bu sayede füze çok daha hızlı seyahat edebiliyordu. Ancak bu güdümleme sistemi füzenin jamming yani karıştırıcılarla hedefinden sapmasınada neden olabiliyordu. Füze 1964 yılı Eylül ayında SSCB Devlet Başkanı Khrushcheve tanıtılmış ardından kısa bir süre sonra ordu servisine alınmıştır. AT-2 SSCB tarafından helikopterlerden fırlatılabilen ilk ATGM sınıfı füzedir. Az sayıda füze ilk olarak Mi-4AV helikopterlerine takılmıştır. Daha sonra Mi-8 Hip ,Mi-24,Mi-25 `Hind' serisi helipkopterlerede monte edilmiştir. Bunun haricinde BRDM-1 ve BRDM-2 tank imha edici araçlara da takılmıştır. İlk üretilen AT-2A (3M11 "Falanga") füzesi bayağı sorun yaratan bir yapıya sahipti. Bir Rus kaynağı bu füze için dikkate değer şekilde karmaşık ve düşük güvenilirliğe sahip olduğunu belirtmiştir. Füzenin menzilide yetersiz bulunmuştur. Bunun üzerine yapılan baz değişikliklerle AT-2B (9M17 "Skorpion") füzesi geliştirilmiştir. Görünüm olarak çok benzer olmasına rağmen AT-2B nin menzili 3.5 kmye çıkartıldı. Daha sonra yapılan yfak değişikliklerle füze standart hale getirilerek 9M17M "Skorpion-M" adı altında üretimine başlandı. İlk füze 1968 yılında ordu servisine girdi. Daha sonraki geliştirme çalışmaları içerisinde SACLOS güdümleme sistemine sahip AT-2 "Swatter-C" ve 9M17P "Skorpion-P" füzeleri üretildi. 1969 yılında ordu servisine girdi. Bu füzelerin ardından motoru ve işaret lambası geliştirilmiş 9M17MP füzesi üretildi. Geliştirilen füzeler Mi-24 helikopteri üzerine monte edilerek aşağıdaki savaşlarda yaygın olarak kullanıldı: Bu füze daha sonra yerini AT-6 Spiral güdümlü tanksavar füzesine bıraktı. Eski SSCB ülkeleri, Afganistan, Angola, Bulgaristan, Küba, Çekoslovakya, Mısır, Macaristan, Irak, Libya, Polonya, Romanya, Suriye, Vietnam, Yemen. TakÄ±mada Takımada, çevresi sularla kaplı iki ya da daha fazla toprak parçasının oluşturduğu adalar topluluğudur. "Takımada" kelimesi literatürde "üstün deniz" anlamına gelen, Yunanca "arkhon" ("arkhi"-) ("lider") ve "pelagos" ("deniz") kelimelerinden gelir. Antik çağda, Takımada (Yunanca: Αρхιπέλαγος) Ege denizi için kullanılan bir kelimeydi ve sonraları ise denizdeki adaların sayısı dikkate alınarak Ege Adaları yerine kullanılmaya başlandı. Şimdilerde ise genellikle ada gruplarını isimlendirmek veya bazen de Ege'deki gibi çok sayıda dağınık ada için kullanılır. Takımadalar genellikle açık denizlerde buluşur ve en az bir büyük ada kümesi komşusu olur. Örneğin İskoçya civarında 700'den fazla ada vardır. Temel olarak takımadalardan oluşan en büyük dört devlet Japonya, Filipinler, Birleşik Krallık ve Endonezya'dır. (CIA World Factbook kayıtlarındaki dünyanın en büyük takımada devletleri) . Hacim bakımından dünyanın en büyük takımadası Arktik Okyanusunda bulunan Kuzey Kanada'dır. 21. Uluslararası Boğaziçi Karate Turnuvası 21. Uluslararası Boğaziçi Karate Turnuvası, 11 - 13 Nisan 2008 tarihlerinde İstanbul'daki Ahmet Cömert Spor Salonu'nda düzenlenen turnuva. Toplam 3 gün sürmüştür. Turnuvada Mısır 1.'liği elde ederken, Kazakistan takımı Türkiye'nin ardından 3. sırada yer aldı. Turnuva'da Türkiye'nin yanı sıra, Azerbaycan, Ürdün, Mısır, Çin, Litvanya, Ukrayna, Gürcistan, Suriye, Kuveyt, Kazakistan, Yunanistan, Bosna-Hersek ve Makedonya'dan bay ve bayan toplam 213 sporcu yer almıştır.Türkiye toplamda 5 birincilik, 6 ikincilik ve 13 üçüncülük elde ederek genel sıralamada 2.'liği elde etmiştir. Xəzər TV Xəzər TV (Türkçe: "Hazar TV") Azerbaycan'da yayın yapan televizyon kanalı. 1 Ekim 2007'de yayın hayatına başlamıştır. Azerice yayın yapan kanal, açıldığı günden itibaren Azerbaycan'ın millî manevi değerlerine sadık kalmak amacıyla "Ailenizin Xezeri" sloganıyla yayın politikasın aile televizyonu şeklinde konumlandırmıştır. Televizyon AGB Nielsen Rating ölçüm şirketinin araştırmasına göre izlenilirlikte 2011 yılında kanallar arasında 2. sıradadır. Yayınlanan programlar genel olarak aile televizyonu konsepti korunarak yayınlanmaktadır. Aramızda Kalsın, Ay Zaur, Nuş Olsun, Külekler Şehri, Seyyah, Xəzər Xəbər, Xeyir Köprüsü, Star Life, Susmuş Vicdan vb. programlara sahiptir. Kanal, 30 Nisan 2016 tarihinde Türksat uydusundan çıkarılmıştır. Yayınlarına halen Azerspace uydusundan devam etmektedir. Azadiya Welat Azadiya Welat, Türkiye'de Kürtçe günlük yayın yapan "Rojname" gazetesinden sonra ikinci gazetedir. Gazete 26 Şubat 1994'ten 2006'ya kadar haftalık olarak yayınlanan bir gazeteydi. 15 Ağustos 2006'dan 16 Ağustos 2016'ya kadar günlük olarak yayımlanmaktaydı. Gazetenin yayımı türlü nedenlerle birkaç kez durdurulmuştur. Gazete, 16 Ağustos 2016'da "terör örgütü PKK'nın propagandasını yaparak, örgütün yayın organı gibi hareket ettiği" gerekçesi ile geçici olarak kapatıldı. 29 Ekim 2016'da çıkarılan kanun hükmünde kararname ile "Özgür Gündem" gazetesi ile birlikte tamamen kapatılmasına karar verildi. Halka Yol Gösteren Özgürlük Halka Yol Gösteren Özgürlük, Fransız resim sanatının başyapıtlarından biri olarak kabul edilen yağlı boya tablo. Fransız romantik ressamlarından Eugene Delacroix tarafından yapılmıştır. 1830 senesinde Kral 10. Charles’in devrilişine yol açan üç günlük halk ayaklanmasının anısına yapılmıştır. Tüm dünyada Fransız Devrimi’nin simgesi kabul edilmektedir. Resimde, özgürlüğü simgeleyen bir kadın, bir elinde Fransız bayrağı, diğer elinde ise bir tüfek taşıyarak yürümekte, peşinden gelen devrimci insanlara barikatları aşmada öncülük etmektedir. Elbisesi yırtıktır, göğsü ve ayakları çıplaktır, başında özgürlük simgesi olan Frigya başlığı vardır. Bir yanında yoksulları temsil eden, her iki elinde de birer tabanca taşıyan on-iki yaşlarında bir çocuk, öbür yanında burjuvaları temsil eden, eli tüfekli, başında silindir şapka olan bir adam vardır. Çatışma içindeki bir şehirde, yerdeki yaralıların ve ölülerin arasından geçmektedirler. Bu tablo, modern resim sanatının ilk politik çalışması olarak kabul edilmektedir. Louvre Müzesi’nde sergilenmektedir. Resimdeki eli tabancalı çocuk figüründe Victor Hugo’nun Sefiller romanındaki Gavroche karakterinden esinlenildiği düşünülmektedir. Silindir şapkalı adamın kim olduğu konusu tartışmalıdır. Bazıları ressamın kendisini çizmiş olduğunu söylemektedir, bazı iddialara göre ise bu figürü çizerken ressam tiyatro yönetmeni Etienne Arago’yu model almıştır. Delacroix, bu resmi 1830 yılının sonbaharında yapmıştır. İlk olarak Mayıs 1831’de sergilenmiştir. Eleştirmenler, resimde özgürlüğün kıllı, yarı-çıplak ve pis bir kadın olarak simgelenmesini eleştirmişlerdir.Fransız hükûmeti tarafından 3000 frank ödenerek satın alınmıştır. Krala kendisini tahta getiren Temmuz Devrimi’ni ve devrimi yaratan halkı hatırlatacak bir eser olarak Lüksemburg Sarayı’nda sergilenmesi uygun görülmüştür. Ancak kışkırtıcı nitelikte bir politik mesaj taşımakta olan bu tablo, sadece birkaç ay Saray Müzesi’nde kalabilmiş, başlangıçta eseri çok seven Kral Louis Philippe, siyasi geleceğinden endişe etmeye başlayınca bu tablodan rahatsız olup onu sarayından atmak istemiştir. Ressamın tabloyu geri almasına ve teyzesine göndermesine izin verilmiştir. 1848 devrimi sonucunda Kral Louis Philippe devrilip III. Napolyon başkan seçildiğinde, Halka Yol Gösteren Özgürlük yeniden sergilenebilmiştir. 1848 ve 1855’te kısa süreli olarak sanat sergilerinde yer alan eser, 1874’ten itibaren Louvre’da sergilenmeye başlanmıştır. 1990'ların başında bu resim, Fransa’da 100 franklık paraların üzerine işlenmiştir. New York'taki Özgürlük Anıtı, Delacroix’in tablosundaki kadın örnek alınarak yapılmış, Fransa tarafından Amerika Birleşik Devletleri'ye hediye edilmiştir. Ancak, Amerikalı yetkililer kadının yarı-çıplak vaziyette olmasını uygun bulmadıklarından, heykelde değişiklik yaparak kadının açıkta kalan göğsünü kapatmışlardır. Haniş Adaları Haniş Adaları (Arapça: جزر هانيش) Kızıldeniz'de bulunan bir ada grubudur. Çoğu Yemen tarafında bulunmasına rağmen 1995-1999'larda Eritre tarafından sahiplendiler. Uzun bir uluslararası mahkeme sürecinden sonra Dr. Abdul-Karim Aleryani önderliğinde Yemen hepsini Eritre'den aldı. Haniş Adalarına tamamiyle terk edildiği 1923'e kadar Türkiye tarafından sahip çıkıldı. Bu tarihten 1941'e kadar Eritre Kolonisi tarafından yönetildiler. İtalyan Sömürge kuvvetlerinin Britanya orduna yenildikten sonra, Eritre koruma altına alındı. 1970'lerde Etiyopya ve Yemen adalara sahip çıktı. Etiyopya'nın Adalara olan ilgisi Haniş Adalarındaki Eritre liberal gruplarının terketmesine sebep oldu ve Zuqar Adası Etiyopya askerî birliklerinin saldırı merkezi oldu. Eritre, 1991'de bağımsızlığını kazandı ve Haniş adalar krizi olarak bilinen küçük bir çelişkeden sonra 1995'te adaları işgal etti ama 1999'da üzerindeki iddiasından vazgeçti ve Yemen adaları devraldı. FK Kuban FK Kuban, (Rusça: Футбольный клуб Кубань) Rusya'da bulunan bir futbol kulübüdür. 1928 yılında kurulmuştur. Maçlarını 32.000 kapasiteli Kuban Stadı'nda oynar.2012-13 sezonunu 5. sırada tamamlayarak sürpriz yapmıştır ve UEFA Avrupa Ligi'nde mücadele etmeye hak kazanmıştır. 2018’de kapatılmıştır. Swayzak Swayzak İngiliz organik house grubudur. Londra'da yaşayan ve çalışan James S. Taylor ve David Brown tarafından kurulmuştur. Grup, "Bueno" / "Fukumachi" adlı ilk çalışmasını 1997 Şubat ayında yayınladı. Sonrasında "Speedboat" / "Low Rez Skyline" İngiliz tech-house dünyasında yerini aldı. Mayıs 1998'de "Snowboarding in Argentina" isimli ilk albümleri ABD'de The Medicine Label ve İngiltere'de Pagan Records firmaları tarafından yayınlandı. Bu albüm genel olarak olumlu tepkiler aldı. "Mixer" adlı müzik dergisi tarafından 1998'in en iyi dans müzik albümü seçildi. K-PAX K-PAX, 2001 yılında Charles Leavitt ve Gene Brewer tarafından kaleme alınmış ve yönetilmiş bir fantastik, bilimkurgu filmidir. Filmde baş rolde Kevin Spacey ve Jeff Bridges, yan rollerde ise Mary McCormack, Alfre Woodard, Ajay Naidu ve Vincent Laresca yer almaktadır. Film Internet Movie Database sitesinde 10 üzerinden "7.3" puan almıştır. Prot (Kevin Spacey) isimli bir yabancı kendini bir tren garının ortasında bulur. K-PAX isimli uzak bir gezegenden geldiğini açıkça söylemesi, bir akılhastanesine kapatılmasına neden olur. Gerek K-PAX hakkında verdiği bilgiler, gerekse fiziki bazı özellikleri, doktoru Powell'ın (Jeff Bridges) aklının karışmasına neden olur. Dr. Powell araştırmalarına devam edecek ve Prot'un gerçek kimliğini ortaya çıkaracaktır. Film ABD'de 22 Ekim 2001'de gösterime girerken, Türkiye sinemalarında 1 Mart 2002 tarihinde gösterime girdi. Jeff Bridges Jeffrey Leon Bridges (d. 4 Aralık 1949, Los Angeles, Kaliforniya), dört kez Oscar ödülüne aday gösterilmiş Amerikalı bir oyuncu ve müzisyendir. Çok tanınan oyuncu bir aileden gelir. Çılgın Kalp adlı filminde Otis Blake rolüyle En İyi oyuncu dalında Oscar ödülü kazanmıştır. Şu an Montecito, Kaliforniya'da yaşamaktadır. Jeffrey Leon Bridges, 4 Aralık 1949'da Los Angeles, Kaliforniya'da dünyaya gelmiştir. Babası oyuncu Lloyd Bridges ve annesi oyuncu-yazar Dorothy Bridges'tir. Liseden 1967 yılında mezun olmuştur. Liseden mezun olduktan sonra New York'a gelip HB Stüdyo'da oyunculuk eğitimi almıştır. Merhaba DÃ¼nya (film) Merhaba Dünya 1979 ABD yapımı politik komedi filmidir. Özgün adı Being There dir. "Being there" İngilizce'de "Doğru zamanda doğru yerde bulunmak" anlamına gelen bir deyimdir. Film çevrildikten tam 5 yıl sonra 1984 yılında Türkiye'ye gelmiş ve sinemalarda "Merhaba Dünya" ismi ile gösterime girmişti. Yıllar sonra piyasaya çıkan DVD'lerinde ise Bir Yerde ismi kullanılmıştır. Senaryosunu Polonya asıllı Amerikalı yazar Jerzy Kosinski'nin 1971 yılında yayınladığı aynı adlı kendi romanından uyarlayıp yazdığı filmin yönetmeni Hal Ashby'dir. Önemli rollerinde Peter Sellers, Shirley MacLaine, Melvyn Douglas, Jack Warden, Richard Dysart ve Richard Basehart oynamışlardır. Bütün hayatı boyunca bahçesinde çalıştığı malikânenin dışına çıkmamış olan kendi halinde, saf biraz da zekası kıt bir bahçıvan, işvereni ölünce kendini sokakta bulur. Dış dünya hakkında bildiği her şey sadece televizyonda seyrettikleri ile sınırlı olan bu safdil bahçıvanın ara sıra sarfettiği sözler bilgelik zannedilince bunlardan derin anlamlar çıkaran etkili bir politikacının himayesine girer, Washington sosyetesinde basamakları hızla tırmanırken ABD başkan adaylığı teklifi bile alır. Filmdeki performansı ile Melvyn Douglas En İyi Yardımcı Erkek Oyuncu Akademi Ödülü'nü ve Sinema Dalında En İyi Yardımcı Erkek Oyuncu Altın Küre Ödülü'nü alırken, Jerzy Kosinski'ye BAFTA En İyi Senaryo Ödülü, Peter Sellers'e de Sinema Dalında En İyi Aktör Altın Küre Ödülü verildi. Bu politik taşlama Peter Sellers'ın (d.1925 - ö.1980) sondan bir önceki filmi idi, ancak kendisi hayatta iken gösterime girdiği için "Merhaba Dünya" son filmi olarak kabul edilmektedir. Chance (Peter Sellers) kendini bildi bileli Washington'da bir zengin evinin bahçıvanlığını yapan orta yaşlı, saf ve biraz da zeka özürlü bir adamdır. Bütün ömrünü bu malikânenin bahçesinde kendisine ayrılmış bir odada geçiren Chance'in dış dünya ile hiç teması olmamıştır. Dış dünya hakkında bildiği her şey patronunun kendisine verdiği televizyondan seyrederek öğrendiklerinden ibarettir. Temasta bulunduğu diğer bir kişi de yemeklerini yapan ve ona bir çocuk gibi bakan siyahi hizmetçidir. Bir gün hamisi olan yaşlı milyoner ölünce kendisini birdenbire gerçek dünyanın içinde bulur. Patronunun kendisine vermiş olduğu eski takım elbisesini de giyerek şehrin kendisine çok yabancı olan sokaklarına dalar. Bu şık ama eski moda elbiseler içinde, başında fötr şapkası elinde bavulu ve şemsiyesi ile amaçsızca gezinirken kendisine bir limuzin çarpar. Limuzinde politik olarak da çok etkili zengin bir iş adamı olan Benjamin Rand (Melvyn Douglas)'ın eşi Eve Rand (Shirley MacLaine) vardır. Sadece ayağı incinmiş olan Chance'i tedavi ettirmek üzere köşklerine davet eder. Ev sahibi Benjamin Rand ölümcül bir kan hastalığı nedeni ile evde yoğun bakım altında olduğu için zaten evin bir bölümü küçük bir hastane görünümündedir. Burada özel doktorların bakımı altına giren Chance'in misafirliği daha da uzayacaktır. Hayatında hiç alkol almamış olan Chance yemekte ikram edilen içkinin tesiri ile kim olduğu sorulduğu zaman "Bahçıvan Chance" (Chance the Gardener) diyeceğine dili sürçer ve "Chauncey Gardiner" der (Bu politikacılara yakışan fiyakalı bir isimdir). Çok az konuşan ve monoton bir uslupta genellikle bahçe ve bahçıvanlıkla ilgili sözleri televizyondan kaptığı bazı ifadelerle harmanlayarak sarfeden bu saf insanın söylediklerinin altında derin anlamlar ve büyük bir bilgelik yattığını zanneden Rand onu kanatlarının altına almaya karar verir. Washington sosyetesinde ve politik çevrelerde çok etkili ve söz sahibi bir insan olan Rand, Chance'i ABD başkanı (Jack Warden) 'yla bile tanıştırır. Başkan da Chance'in bir bahçenin mevsimlere göre gösterdiği değişiklikleri tasvirini ekonomik ve politik bir tavsiye olarak yorumlar. Bundan sonra da Washington sosyetesinde hızla üst basamaklara tırmanarak yine televizyon ve basının da yardımı ile ülke çapında popüler olur. Sıkça katıldığı talk show'larda sarfettiği abuk subuk aforizmalar etkisini gösterir ve yapılan anketlerde Amerikan kamuoyunda "bilgeliğin gösterişsiz ve saf yeni temsilcisi" olarak kabul gördüğü anlaşılır. Bu arada Chance'in gerçek kişiliğini çözebilen tek kişi Dr. Robert Allenby (Richard Dysart)'dir, ama onun da kimseyi ikna edecek durumu yoktur. Chance'den çok etkilenmiş olan Rand ölünce mirasından ona da bir pay ayırır. Cenazeden sonra ABD başkanının da aralarında bulunduğu etkili politik grup bir dahaki seçimlerde Chance'i başkan adayı göstermeyi uygun görürler, ancak bu arada Chance malikanenin bahçesindeki yapay gölün yüzeyinde İsa benzeri bir şekilde suya batmadan yürüyerek uzaklaşır gider. Benha Benha (Arapça: بنها "Banha", Eski Mısırca: "Panaho"), kuzey Mısır'da Nil ırmağı kıyısında bulunan bir kenttir. Nil Deltası'nda, Nil ırmağının Dimyat kolunun doğu yakasında bulunmaktadır. Kahire'nin 48 km kuzeybatısındadır. Aynı zamanda Mısır'ın el-Kalyubiye ilinin idari merkezi ve en kalabalık kentidir. Nüfusu yaklaşık olarak 160,000 kadardır. Antik Athribis kentinin kalıntıları kentin yakınında bulunmaktadır. Ekonomisi daha çok bal, pamuk ve keten üretimine dayanmaktadır. The Adventurer (film, 1917) The Adventurer, Charles Chaplin'in Mutual Film Corporation'la çalıştığı dönem boyunca (1916 - 1917) çektiği sessiz filmlerin on ikincisi ve sonuncusudur. İlk olarak 17 Ekim 1917'de gösterime girmiştir. Konusu ve artistik özellikleri bakımından Chaplin'in Keystone Südyoları'ndaki daha basit yapılı filmlerine bir geri dönüş olmasına rağmen, onun Mutual'da çektiği filmlerin en ünlüsü ve en çok sevileni olmuştur. Film, onun bir önceki filmi olan The Immigrant ile birlikte Chaplin'e o dönemin sanatçıları ile kıyaslanamayacak derecede büyük bir ün getirmiş ve onun ekonomik bağımsızlığını kazanmasını sağlamıştır. Chaplin ve -alkollü araç kullanırken geçirdiği trafik kazasında hayatını kaybedecek olan- Eric Campbell'ın birlikte çektiği son filmdir. Chaplin bu filmde gardiyanların elinden kaçmayı başaran bir suçluyu canlandırmaktadır. Onlardan kurtulduktan sonra tesadüfen zengin bir ailenin kızını (Edna) boğulmaktan kurtarır ve ona minnettar olan aile tarafından evlerine davet edilir. Fakat Edna'dan hoşlanan ve Charlie'yi alt etmek isteyen rakibi (Eric Cambell) ondan şüphelenir. Edna'nın evinde verilen bir yemek daveti bu ikilinin çatışmasına sahne olur ve rakibi Charlie'nin peşine polisleri takar. Charlie ise ustalıklı manevralarla diğer insanlara belli etmeden hem polislerle hem de rakibiyle mücadele etmeyi sürdürür. Sen Hiç Ateşböceği Gördün mü? Sen Hiç Ateşböceği Gördün mü?, Yılmaz Erdoğan'ın yazıp yönettiği oyun. Yılmaz Erdoğan oyunu, Hava Harp Akademisi'nde yaptığı askerliği sırasında yazdı. Oyun ilk kez 23 Ocak 1999 tarihinde İstanbul'da, Beşiktaş Kültür Merkezi (BKM) tarafından Beşiktaş Kültür Merkezi'nde sahnelendi. Yılmaz Erdoğan oyunun ilk gösterimine, taburundan bir günlük izin alarak katıldı. Yazarın, oyunda barkovizyon gösterisi sırasında bir rolü bulunmaktaydı. Özel görüntü ve efektlerin kullanıldığı oyunun bütçesi 110 milyardı ve oyun için iki bin 100 ateş böceği yapıldı. Oyuncu kadrosu 17 kişi olan oyun, Telsim sponsorluğunda ve en az 2 sezon boyunca sergilenme düşüncesiyle gösterime girmişti. 23 Ocak 1999 - 23 Mayıs 1999 tarihleri arasında İstanbul'da 97 defa sahnelenen oyun, Haziran 1999'da, Bursa, Denizli, Antalya, Isparta, Adana, Tarsus, Mersin ve Kıbrıs'ı içeren bir Anadolu turnesine çıktı. 2000 yılında başrol oyuncusu Demet Akbağ'ın hamileliği nedeniyle oyuna bir süre ara verildi. 2000 yılının Kasım ayına dek toplamda 250 ve gösterim süresi boyunca toplam 505 defa sahnelendi. Yılmaz Erdoğan 2002 yılının Ağustos ayında yaptığı bir açıklamada "Sen Hiç Ateşböceği Gördün Mü?"