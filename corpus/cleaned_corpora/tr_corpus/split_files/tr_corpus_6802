bulunmuştur) bulundukları zaman her iki torpidoları ile birliktedir. Bu durum fotoğraf yorumunun şüpheli olduğunu düşündürmektedir. Mayıs 1942'de Tip A cep denizaltıları Sidney Limanı saldırısı ve Madagaskar Savaşı sırasında da kullanıldı. 1928 Yaz OlimpiyatlarÄ± 1928 Yaz Olimpiyatları (Felemenkçe: "Olympische Zomerspelen 1928") ya da resmî adıyla IX. Olimpiyat Oyunları, 1928 yılında Hollanda'nın başkenti Amsterdam'da düzenlenmiş uluslararası çok sporlu etkinlik. 2011 Dünya Üniversiteler Kış Oyunları 2011 Kış Üniversite Oyunları, 25. Kış Üniversite Oyunları'dır. 11 dalda 57 ülkeden yaklaşık 3500 sporcunun mücadele edeceği organizasyon 27 Ocak-6 Şubat 2011 tarihlerinde Türkiye'nin Erzurum şehrinde düzenlenmiştir. Organizasyonun açılış töreni Cemal Gürsel Stadyumu'unda yapıldı. Oyunlar boyunca sporcular Alp disiplini, Biatlon, Buz Hokeyi, Curling, Kayakla atlama, Kayaklı koşu, Kuzey kombine, Snowboard, Serbest stil kayak, Sürat pateni ve Artistik buz pateni olmak üzere toplam 11 dalda mücadele edtmiştir. Cep denizaltısı Cep denizaltısı genellikle bir veya iki mürettebatı olan ve güvertesinde yatma yeri olmayan küçük bir denizaltıdır. Cep denizaltıları genellikle ana bir gemi tarafından taşınır bırakılır geri alınır ve yaşam üniteleri için destek alırlardı. Hem askeri hem de sivil kullanım için üretimi yapılmıştır. Askeri tipleri hem yüzey gemileri hem denizaltı gibi çalışabilmektedir. Sivil amaçlı veya çatışma için kullanılmayan askeri cep denizaltıları suya dalarlarken yüzey gemileri ile birlikte çalışırlar. Beş "Ko-hyoteki" sınıfı cep denizaltısı 1941 yılında Tip 97 Torpidoların kullanıldığı Pearl Harbor saldırısına katıldı. Bir tanesi limana girerken USS Ward tarafından vurularak batırıldı. Bu denizaltı NOAA Hawaii Denizaltı Araştırma Laborratuvarı (HURL) tarafından Ağustos 2002 tarihinde tespit edildi. Birleşik Devletler Donanma Enstitüsü'nün 1999'da yaptığı analizlerden cep denizaltısının "USS West Virginia" 'ya tam isabet kaydetmiş olabileceği açıklanmıştır. Bazı tarihçiler ise bunun mümkün olamayacağını söyler: Sadece bir denizaltı limana girebilmiş ve torpidolarını USS Curtiss ve USS Monaghan'a fırlatabilmiştir, Diğer denizaltı USS St. Louis'e limanı terkederken saldırmıştır, Diğer üç denizaltı (bir tanesi ele geçirilmiş, biri 1960 yılında bulunmuş diğeri 2003 yılında bulunmuştur) bulundukları zaman her iki torpidoları ile birliktedir. Bu durum fotoğraf yorumunun şüpheli olduğunu düşündürmektedir. İngiliz Kraliyet Donanması bir takım cep denizaltıları kullanmıştır. İlk grup (X sınıfı olarak bilinirler) Norveç'in kuzeyindeki Alman gemilerini vurmak için kullanıldı. Özel hedeflerinden birisi başarılı Tirpitz zırhlısı saldırısıdır. Üç mürettebatı ve her iki yanında birer tane deniz mayını bulunuyordu. Amaçları hedefin hemen altına zaman ayarı yapılmış mayını bırakmak ve uzaklaşmaktı Sonraki XE sınıfı Uzak Doğu'da saldırı ve özel harekatlarda kullanıldı. Büyük Britanya ayrıca tek kişilik muazzam bir başarısızlıkla sonuçlanan Welman sınıfı denizaltı geliştirmesi yapmıştır. Doğan Öz Doğan Öz (d. 1934 - ö. 24 Mart 1978, Ankara), Türk hukukçu ve cumhuriyet savcısı. 1934 yılında doğdu. Ankara'da Cumhuriyet Savcısı olarak görev yapıyordu. Devletin içindeki kontrgerilla yapılanmasını araştırırken 24 Mart 1978'de Ankara'da kontrgerilla tarafından taşeron olarak kullanılan ülkücü İbrahim Çiftçi'ye öldürtüldü. Ölümünden önce kontrgerilla ile ilgili bir dava açma hazırlığına girişen Öz, başlatacağı büyük soruşturmanın bir ön çalışması olarak kısa bir rapor da yazmıştır. Raporda kontrgerilla hakkında şunları ifade etmiştir: Doğan Öz'ün öldürülmesinden sonra yakınları, yazıp bıraktığı şiirlerini derlemişlerdir. 45 şiirin yer aldığı bu şiir kitabı, "Biz Ölmeyiz" adıyla Türkiye Yazıları Yayınları tarafından Mart 1980'de yayınlanmıştır. Kitabın fotoğraflar ve Doğan Öz'ün basılmış el yazmalarıyla desteklenerek genişletilmiş ikinci baskısı 1993'te Fe Yayınları tarafından yayınlanmıştır. Türkönü, Ödemiş Türkönü, İzmir'in Ödemiş ilçesine bağlı bir mahalle. 2014 yılında Devlet Su İşlerinin Türkönü bölgesindeki çalışmaları esnasında Helenistik Döneme ait toprak lahitler bulunmuştur. Türkönü bölgesinde Neikaia Antik Kent'i yer almaktadır. Biyosit Biyositler, bir veya birden fazla aktif maddenin karışımıyla oluşan, bakteri, mantar, su yosunu, küf veya maya içeren mikroorganizmaları kontrol edici veya öldürücü etkisi olan kimyasal maddelerdir. Biositler, kimyasal ürünlerin ve üretim proseslerinin aktif performansını garanti eder. Ürünlerin bakım ve onarım maliyetini azaltır. İnsan ve hayvan sağlığını, mikroorganizmalara karşı korur. Ağaç, su ve fosil yakıtların azalmasına karşı koruma etkisi yapar. Su bazlı sistemlerin gelişiminde aktif rol oynar.Uçucu organik kimyasalların, atmosfere uçmasını engelleyip, atmosferin korunmasını sağlar. Biositlerin çok geniş kullanım alanları vardır. Bunlardan bazıları; kozmetik sanayi, deterjan sanayi, boya endüstrisi, ilaç sanayi, plastik sanayi, baskı mürekkepleri, ahşap işleme sanayi, tavuk çiftliklerinde dezenfektan olarak ve diğer sanayi kollarında da kullanılır. Sarah Wayne Callies Sarah Wayne Callies (d. 1 Haziran 1977, Illinois, ABD), Amerikalı oyuncu Prison Break dizisindeki Dr. Sara Tancredi karakteri ile tanınmıştır. The Walking Dead'in 1, 2 ve 3. sezonunda Lori Grimes'i canlandırmıştır. Sara Wayne Callies, 1 Haziran 1977 yılında La Grange, Illinois'de dünyaya gelmiştir. Callies bir yaşındayken ailesi ile birlikte Honolulu, Hawaii'ye taşınmıştır. Callies Punahou School'da okurken bütün okul piyeslerine katıldığını ve gençliğinde oyunculukla ilgilendiğini belirtir. Anne ve babası University of Hawaiiz, Manoa'da profesördür, Callies onların izinden gitmez. Onun yerine oyunculuk kariyerinin paşine düşer. Liseden sonra lisans eğitimi için Hanover, New Hampshire'da bulunan Dartmouth College'e gider. Eğitimi ve tiyatroyu bir arada götürür. 1999 yılında eğitimi devam ederken "Feminist Studies", "Senior Fellowship in Indigenous Studies" gibi öğrenci gruplarına dahil olur. Callies eğitimine "Denver's National Theater Conservatory"'de devam eder ve 2002 yılında "Master of Fine Arts" derecesini elde eder. Callies televizyonda ilk olarak "Queens Supreme" ,dizisinde "Kate O'Malley" karakterini canlandırmıştır. İlk baş rolü ise Warner Bros.'un hazırladğı Tarzan dizisinde "Detective Jane Porter"'dır. , "Dragnet" ve "NUMB3RS", gibi birçok yapımda da misafir oyuncu olarak yer almıştır. Callies'in ilk uzun soluklu dizisi ise "Dr. Sara Tancredi" karakterini canlandırdığı Fox'ta yayınlanan Prison Break dizisi olmuştur. Bunun yanında Universal Pictures'ın "Whisper" ve bağımsız bir film olan, "The Celestine Prophecy" yer almıştır. Peter Stormare Peter Ingvar Rolf Storm ("d. 27 Ağustos 1953, İsveç"). İsveçli oyuncu. Babasının adı Teolinda, annesinin adı Renato Storm'dur. Gerçek adı "Peter Ingvar Rolf Storm" olan sanatçı, oyunculuk akademisindeki bir öğrenciyle aynı soyadını taşıdığını fark edince, soyadını değiştirdi. Kendi isteği olan Retep Mrots ismi reddedilince, Stormare soyadını aldı. They Don't Care About Us They Don't Care About Us, Amerikalı sanatçı Michael Jackson'un 1995 tarihli "HIStory" isimli albümünden ABD çıkan üçüncü, Avrupa'da ise çıkan dördüncü teklidir. Şarkı, hem sözleri hem de orijinal videosu sebebiyle tartışmalara konu olmuştur. Şarkının sözleri, bestesi ve üretimi Michael Jackson'a aittir. Şarkının asıl sürümündeki bazı ifadeler Jackson'un anti-Semitist olduğunun ileri sürülmesine yol açtı. Bununla birlikte Jackson iddiaları reddetmiş ve daha sonra Amerikan Anti-İftira Birliği'ne ("Anti-Defamation League", "ADL") gönderdiği mektupla konuya açıklık getirmeye çalışmış, şarkıdaki sözlerle genel olarak ırkçılığı ve ırk bazlı nefretini kınamaya çalıştığını ifade etmiştir. Ayrıca Jackson klibinde eleştirdiği ve ayinlerinden bir kesit ortaya koyduğu Ku Klux Klan'dan korkmadığını da açıkça belirtmiştir.Sanatçı ayrıca ikinci kez şarkıları vasıtasıyla örgüte gönderme yapmıştır.(İlki 1991 yılındaki Black or White) Bununla birlikte baskılar azalmamıştır ve Jackson iyi niyetinin göstergesi olarak "HIStory" albümünü piyasadan çekip, tartışmalı sözleri değiştirdikten sonra masrafa katlanarak albümü tekrar piyasaya sürmüştür. Ayrıca şarkı HIStory turnesinin üç şarkılık açılış introsu içinde yer almıştır. Michael Jackson'ın Temmuz 2009'da Londra'da düzenleyeceği This Is It turnesinin şarkı listesinde de yer alan şarkı, Jackson'ın ölümünden iki gün önceki provalarda kendine yer bulmuştur. Şarkının orijinal videosunda Jackson bir hapishanede şarkıyı söylerken gözükmektedir. Bunun yanı sıra şiddet içeren çeşitli gerçek görüntüler de videoda bulunmaktadır. Bu sebeple MTV videoyu yayım listesinden şiddet içerikli görüntüler barındırdığı sebebiyle kaldırmıştır. Bunun üzerine Jackson ve video yönetmeni Spike Lee videonun Brezilya'da geçen farklı bir sürümünü üretmişlerdir. Gölyazı, Nilüfer Gölyazı, (eski ismi Apolyont Rumca: Απολλωνιάδα), Bursa ilinin Nilüfer ilçesine bağlı bir mahalledir. Bursa- İzmir karayolunda Bursa ya 42 km uzaklıktadır. Bizans Dönemi'nde Apollania ad Rhyndacum, önce Bitinya Piskoposluğu'na bağlı kalmış, daha sonra Nicomedia ve kısa bir süre de Kios piskoposluklarına bağlanmıştır. Osmanlılar 1302 yılında Baleum (Koyunhisar) Savaşı'ndan sonra, bu kaleye sığınan Kite Tekfuru'nu kovalayarak ilk kez Apollania önlerine gelmişler; ancak bu kuşatma sırasında kaçak tekfurun teslim edilmesi dolayısıyla anlaşmaya vararak geri çekilmişler, yalnızca Alyos adasını ele geçirmekle yetinmişlerdir. Bu adanın ele geçirilmesiyle, esasen Apollania ad Rhyndacum'un gölün çıkış kapısındaki berkitilmiş Lopadion kalesiyle ilişiği kesilmiş bulunuyordu. Antik kentle ilgili arkeolojik bilgiler şöyle sıralanabilir: Kalıntılar, karayolunun 3.7 kilometre güneyinden itibaren başlamaktadır. Antik yollar, halk arasında "Delik Taş" adıyla tanınan yerde yüzeyde görülmektedir. Birbirine paralel olarak uzanan iki yoldan batıdaki 1.7 metre genişliğindedir. Çok kullanılmış olduğu, tekerlek ve atların geçmiş olduğu yerlerdeki izlerden anlaşılmaktadır. Yolların uzantıları Nekropol içlerine doğrudur. Doğal kayalardan kesilmiş lahit tekneleri ve kapakların yaygın olarak görüldüğü Nekropol Alanı'nda, antik yolların kenarında, 8.5 x 8.5 metre boyutlarında yüksek anıt mezarları bulunmakta idi. Aynı tip mezarlara göl kıyısında da rastlanmaktadır.Gölyazı Antik tarihi ile araştırma yapan Belgesel yönetmeni Tekin Gün Anıt mezarların göl içine bakan 50 metrelik sığı suda bulunan Kız adasında Apollon Krallığı tapınak kalıntıları bulunmaktadır. Dış kaleye halk arasında "Taş Kapı" denilmektedir. Yarımadanın en dar yerini denetim altında bulundurmak için yapılmıştır. Surda 8.5 x 8.5 metre boyutlarında kare prizma bir burç yükselmektedir. Bu burcun yapımında, kentteki açık hava tiyatrosunun taşları kullanılmıştır. Surun duvar kalınlığı bazı yerlerde 5 metreyi bulmaktadır. Her sene düzenlenen Leylek Şenliği vardır. 20. yüzyıla kadar Rumlar ve Manavlar beraber yaşamışlardır. 20. yüzyıla kadar Rumlar ve Manavlar beraber yaşamışlardır. Küpeli, Özvatan Küpeli, Kayseri ilinin kuzey doğusunda, Kızılırmak yakınlarında Özvatan ilçesine bağlı bir belde. Çevrenin en eski ve en büyük köylerinden olan Küpeli tarihten önceki çağlardan beri yerleşim yeri olarak kullanıldığı bilinmektedir. Küpeli'nin batısında bulunan Kale denilen mevkide mağara devrinden bu yana insanların yaşadığının izlerine rastlanmaktadır. Kale adı verilen yer tıpkı Ürgüp'teki peri bacaları gibi taştan oyma evlerle doludur. Bu oyma evlerde kaleye tırmanan merdivenler, buğday saklama depoları,taştan oyma ambarlar, çeşitli taş içine oyulmuş odalar, raf şeklinde oyulmuş taş duvarlar mevcuttur. Kalenin üstü de özellikle mezarlık olarak kullanılmıştır. Kale üstündeki taştan oyma mezarlarda birtakım ölene ait eşyalarda bulunmuştur. MÖ 1400 yıllarında Hitit Krallığı, MÖ 600 yıllarında Asurlular, MÖ 500 yılında Pers İmaparatorluğu, MÖ 430 yılında Romalılar, (MÖ) 350 yılında Kapadokya krallığı (Büyük İskenderin ölümünden sonra kurulan krallık) M.S. 395 yılından 1077 yılına kadar Doğu Roma (Bizans) İmparatorluğu buralarda hüküm sürmüşlerdir. O zamanlar yerleşim yeri olarak Gavur Öreni, Kersen, Abdal Öreni, Saray Burunu gibi bölgeler kullanılmıştır. Kısa Sürelerle Arapların akınına uğramışsa da 1077 yılında Türk Topraklarına katılmıştır. Küpeli ve çevresinde önceleri Danişmendliler (1127) daha sonra Anadolu Selçukluları (1162) hüküm sürmüşlerdir. Küpeli şimdiki yerine 14. yüzyıl ın sonuna doğru kesin bir kanıt olmamakla birlikte Dulkadiroğulları beyliği tarafından kurulduğu tahmin edilmektedir. Yavuz Sultan Selim'in 1515 yılında İran seferi dönüşünde bu bölgeyi Dulkadiroğullarından almasıyla Küpeli de Osmanlı topraklarına katılmıştır. Kurulduğunda birkaç kabileden oluşan Küpeli zamanla yeni kabilelerin katılmasıyla çevrenin en büyük yerleşim yerlerinden biri durumuna gelmiştir. Kuruluşuyla ilgili değişik rivayetler söylenmektedir; bunlardan birisi, üç kardeşten sarışın olanın Sarıoğlan'ı, başı kel olanın Kermelik'i, kulağı küpeli olanın Küpeli'yi kurduğu şeklindedir bir başka rivayete göre de Küp-elli (eli bol cömert) insanlar tarafından kurulduğu rivayet edilmektedir. Küpeli etrafı çok eski yerleşim alanlarıyla doludur. Küpeli mahallesi ise sonradan bulunduğu yörede kurulmuştur. Küpeliye birçok yöreden insanlar gelerek yerleşmiştir. Osmanlı döneminde kalabalık Boşnak bir grup Gemerek kazasının Sızır yöresine yerleştirilmiştir. Doksan sekiz yaşında vefat eden kiymetli bir Küpeli yerlisinin aslının Sızırdan gelme oldugunu söyledigi bilinir. Halen Sızırda sarışın ve mavi gözlü Boşnakların soyu devam etmektedir. Sızırdan göç ederek Küpeli mahallesine yerleşmiş olanların soyundan gelen sarışın ve mavi gözlü Boşnak genetik yapısını koruyan birçok Küpelili insan vardır. Bunların bir kısmı benim akrabalarım. Arastirmaya göre gercekten Küpeli yerlisinin bir kismi Sızırdan gelme ve sarışın ve mavi gözlü Boşnak kökenli oldukları ispatlandi. Küpeli yakınında bulunan tuzla gölü bölgenin uzun zaman önce denizlerle kaplı olduğunu göstermektedir. Birkaç milyon sene önce deniz çekilirken çukur bir bölgede birikmiş olan tuzlar zamanla denizin çekilmesinden sonra ortaya bir göl çıkarmıştır. Denizin çekilmesiyle deniz suyunun tuzları bu gölde birikerek tuz gölünü oluşturmuştur. Tuz gölü içerdiği mineraller ve karışımlar nedeniyle bazı hastalıklara iyi gelmekte ve tedavi edici özelliği bulunmaktadır. Bu yörede yaşayan Rumlar bu gölün suyunun hangi hastalıklara iyi geldiğini uzun yıllar deneyerek öğrenmişlerdi. Zaman zaman buradan göç etmiş olan Rum asıllı aileden gelme bazı doktorlar bu göle gelerek suyunu tedavi amaçlı olarak ülkesine götürmektedir. Ne yazık ki ilgisizlik yüzünden tuz gölünün bazı hastalıkları tedavi edici özelliği yörede yetişen genç nesiller tarafından adeta unutulmuştur. Küpeli mahallesinin dağ yamacında kurulmasından dolayı en güzel manzaralı günü sabah güneş doğarken ortaya çıkmaktadır. bu mahallesi ziyarete gidenler özellikle sabah güneş doğmasına yakın bir zaman da kalkarak güneşin doğmasını seyrederse son derece romantik bir manzarayla karşı karşıya kalacaktır. çukurda olan köyler henüz güneşi görmezken dağ yamacında kurulmuş olan küpeli de güneşin doğuşu bölgeye ayrı bir güzellik vermektedir. bölgeyi ziyaret edenler bu manzarayı özellikle sabah güneş doğmadan önce seyrederek doğanın o muhteşem unutulmayacak manzarasını fotoğraf makinesiyle resim çekmeyi unutmasınlar. Küpeli mahallesinin üstünde bulunan seki adı verilen düzlük de yörenin eskiden deniz olduğunu göstermektedir. Deniz dalgaları binlerce yıl boyunca kireç taşlarını tıraşlayıp düz bir şekle getirmiştir. Denizin çekilmesiyle birlikte kireç taşları yakıcı güneşin etkisiyle kuruyup sertleşerek mermere dönüşürken ortaya kilometrelerce uzanan düz bir kaya kitlesi üstündeki ovayı ortaya çıkarmıştır. Doğanın sabırla milyonlarca yılda oluşturduğu bu ovanın adı küpeliler tarafından Seki olarak bilinmektedir. Küpeli bir dağ mahallesi olması sebebiyle burada oksijen daha azdır. Oksijen azlığından dolayı bu yörede yaşayan insanların akciğerleri daha fazla hava solumak zorunda kalmaktadır. Bu durum Küpeli de yaşayan insanların akciğerlerinin daha çok gelişmesine yardımcı olmaktadır. Normalde spor yaparak akciğerlerin hava soluma oranını üç misli artırabilirsiniz.Küpeli de ise spor yapmadan bu yörede yaşayarak akciğerlerinizin hava soluma oranı kendiliğinden gelişir. İşte Küpeli bu özelliği ile akciğer rahatsızlığı olan insanlar için adeta tedavi edici bir yöre konumundadır. Mahallede birkaç ay yaşadıktan sonra rakımı(yüksekliği) daha az olan yerlere gittiğiniz de bu rahatlamayı bedeninizde hissedersiniz. Küpeli yerleşim yeri volkanik bir arazi üzerinde bulunmaktadır. Erciyes eski adı Ark ateş anlamına gelir Geos ise dağ anlamına gelir Arkgeos ateşdağ anlamındadır kelime zamanla değişime uğrayarak Erciyes adını almıştır. Yani Erciyes kelimesi yanmakta olan ateş dağ anlamındadır. Hatta bu yörede bulunan tarihi eski paralarda Erciyesin bir yanardağ olarak sembolü vardır. Erciyes dağının külleri yaklaşık 50 kilometre kadar uzağa gitmekte idi. Ürgüp Göreme Nevşehir yöresini Erciyes dağının püskürttüğü lavları şekillendirmiştir. Erciyes dağının püskürttüğü lavlar Küpeli çevresini de şekillendirmiştir. Bilindiği gibi en iyi en verimli tarım arazileri volkanik dağ çevresinde bulunan bölgelerdir. Neden çünkü yerkürede bulunan birçok mineral buradan erimiş olarak dışarı çıkmaktadır. Yanardağdan çıkan bu erimiş mineraller içinde birçok element bulunmaktadır. Bitkilerin iyi yetişebilmeleri için en uygun araziler bu yüzden volkanik dağ kenarlarıdır. Kayserilileri zeki yapan zekası ile fıkralara konu olan etken Erciyes dağının püskürttüğü lavlardır. Aynı şey İngiltere için de geçerlidir. İskoçya da bulunan volkanik dağ ve onun püskürttüğü lavlar İskoçyalıları da tıpkı Kayserililer gibi zeki yapmakta İskoçları zekasıyla fıkralara konu yapmaktadır. Küpeli yöresinin en kıymetli varlığı lavlardan oluşmuş volkanik topraklarıdır. İşte bu yüzden Ürgüp Avanos veya Küpeli gibi yörelerin bağlarından üzüm alıp başka yörelere ekince aynı tadı vermemektedir. Küpeli Ürgüp Avanos tan getirdiğim üzüm fidelerini İstanbul da ektim aynı tadı vermedi. Sebebi ekildiği toprağın volkanik olmasındandır. Maalesef yerliler üzerinde yaşadıkları toprağın altın gibi kıymetli olduğunun bilincinde değiller. Erciyes dağının 50 kilometre kadar etrafında bulunan topraklar Erciyesin püskürttüğü lavlarla dolmuştur. Volkanik topraklardır. Bu topraklarda yetişen bitkiler meyve ve sebzeler hem daha lezzetli hem daha besleyicidir. Hatta insanların fizyolojisine olduğu kadar zekasına da tesir etmektedir. Sakıp Sabancı devamlı Kayseri'den Yamula patlıcanı getirtirdi. İstanbul'da patlıcan olmadığından değil. Sebebi İstanbul'da yetişen patlıcan Yamula patlıcanı ile aynı tadı aynı lezzeti vermez. Patlıcanın lezzetli olması yetiştiği volkanik araziden kaynaklanıyordu. Doğa Erciyes dağını volkanik bir dağ olarak yaratarak ve Erciyesin lavlarını 50 kilometre uzağa püskürterek adeta bizlere torpil geçmiş. Kayserili olanlar fıkralara bile konu olan bu zekalarını ARKGEOSA yani adı ATEŞDAĞ olan ERCİYES'e borçlular. Küpeli yöresi ayrıca birkaç maden türünün bulunduğu yöredir. Bulunan madenlerin etkisinden dolayı yer yer toprak rengi değişmektedir. Madenli yörelerde yetişen bitki ve ağaç türleri de cılız bir şekilde gelişebilmektedir. küpeli yöresi ayrıca birkaç maden türünün bulunduğu yöredir. Bulunan madenlerin etkisinden dolayı yer yer toprak rengi değişmektedir. Madenli yörelerde yetişen bitki ve ağaç türleri de cılız bir şekilde gelişebilmektedir. Küpeli yöresinde zaman zaman deprem görülmekte ve fay kırıkları ortaya çıkmaktadır. Kilometrelerce uzanan bu fay kırıkları özellikle hala bölgenin jeolojik olarak hareketli ve değişken bir yapıda olduğunu göstermektedir. Ayrıca Küpeli yöresinde zaman zaman çöküntü depremleri de meydana gelmektedir. Kermelik mahallesinden Küpeliye doğru giderken Kızılırmak nehrinin birkaç yüz metre üstünde oluşmuş olan çöküntü depremi açık bir şekilde kendini göstermektedir. Küpeli mahallesi yöresi genellikle kireç taşı madenleriyle doludur. Bölgedeki orman örtüsünün ortadan kaldırılmasıyla yörede çıkan su kaynakları da zamanla azalmıştır. Kurulduğunda çevresi ormanlarla kaplı olduğu eski evlerin üzerindeki Ardıç ağaçlarından; Ardıcın İçi, Karga Sekmez diye adlandırılan mevkilerin isimlerinden de anlaşılmaktadır.Eski nesiller bir zamanlar kalenin çam ve ardıç ağaçlarıyla dolu ormanlık bir yer olduğunu anlatırlardı. Doksan sekiz yaşında ölen dedem biz çocukken kale ormanlık bir yerdi biz korkar bu ormanlık yere giremezdik diye anlatırdı. Günümüzde ise maalesef kalede bir tek çam ağacına bile rastlayamazsınız. Bir zamanlar Küpelinin çevresi hayvancılık ve ziraata uygun suları bol olan bir arazi olduğundan ve birçok yerinde şelaleler fışkıran köy olduğundan dolayı burada yaşayan insanların hali vakti yerinde varlıklı bir hayat sürdükleri anlaşılmakta belki de bu yüzden Küpeli'nin ilk isminin Tok Aslan olduğu eski kayıtlarda belirtilmektedir. 1831 yılında Kayseri Sancağında yapılan ilk nüfus sayımında Küpeli'nin adı "Karyeyi Tok Arslan (Namı diğer Küpeli)" olarak geçmektedir ayrıca 1834 yılında temettü defterinde (gelir vergisi) Karyeyi Tok Arslan 80 hane olarak belirtilmektedir. 1990 yılında yapılan nüfus sayımında nüfusunun 2821 çıkmasından sonra Küpeli Belediye olmaya hak kazandı. Bunun üzerinde 1994 yılında 3 Muhtarlık ve belediye kuruldu. Mahalleler: Cumhuriyet Mahallesi, Yeni Mahalle ve Kale Mahallesidir. Küpeli Nüfusunun büyük bir kısmı yurt dışında yaşamaktadır bunu sonucu olarak geniş otlaklar ve ziraat alanlarına sahip olmasına rağmen hayvancılık ve ziraatta önemli bir gerileme olmuştur. Son yıllarda ziraata ve pancar üretimine yeniden önem verilmeye başlanmıştır. Hayvancılıktaki gerileme devam etmektedir. Geçmişte 10 000 baş civarında olan büyük ve küçük baş hayvan sayısı 1 000 baştan aşağı düşmüştür. Küpeli'den yurt dışına, Sarıoğlan'a ve Kayseri'ye çok sayıda göç olmuştur. Buna rağmen Özvatan İlçesinin en büyük beldesi olup Kayseri'de de adından söz ettiren her geçen gün gelişen modern bir yerleşim yeri durumundadır. Osmanlı döneminde Küpeliden kırk kadar aile toplu halde Kayseri ilinin Gesi ilçesine Rumlardan boşalan yerlere yerleşmişlerdir. Gesili bazı eski nesiller bizim dedelerimiz küpeliden gelme derlerdi. Küpeliden Gesiye göç etmiş olanların soyundan gelen Doktor Nihat Demirkan seksen altı yaşında olup halen İstanbulda yaşamaktadır. Nihat bey dedesinden Küpeli hakkında duyduklarını anlattı. Bir zamanlar Küpeli kaynak suların bol olduğu şelaleler dolu bir köymüş. Küpeli eskiden etrafı Rum köyleriyle çevrili olan bir yöredir. Özvatan'daki Rumlar ABD, Kanada ve Yunanistan'a göç etmiştir. Küpeli Mahallesi etrafındaki Rumların boşalttıkları köylere Balkanlardan gelen göçmenler (muhacirler) yerleştirilmiştir. Örneğin Özvatan ilçesi yakınındaki Rumların yaşadığı Kiliseköy'ün adı Kiseköy olarak değiştirilmiştir. Osmanlı döneminde tanınmış Küpelili Aşık Ömer bir Osmanlı Ozanı ve halk şairidir. Edebiyata geçmiş şiirleriyle ve türküleriyle kültürümüzü zenginleştirmiştir. Etox Etox, Türk spor otomobil markası. Ertex Oto Dekorasyon şirketinin Türk tasarımcılarla çalışarak sipariş üzerine ürettiği motor ve elektrik aksamı yurt dışından alınan, diğer parçaları Türk mühendisler tarafından tasarlanan Türk tasarımı araba markasıdır. İlk üretilen arabanın model ismi Zafer'dir. Spor model Zafer'den sonra sedan ve ticari araçlar 2012 yılı içerisinde test aşamasında üretilmiştir. Üretilen tüm araçlarda dizel ve elektrikli motor seçenekleri bulunmaktadır. 'E' Ertex Oto Dekorasyon, 'T' Türk, 'O' Otomotiv ve 'X' harfi ise sonsuzluğu ifade etmektedir. Tasarım aşaması toplamda 14 ay sürmüş ve çalışmada 46 kişi görev almıştır. Aracın satış fiyatı 75 - 85 bin TL olarak belirlenmiştir. İkisi sanatçı (Murat Göğebakan, Cem Yılmaz) 20 kişiden sipariş alınmıştır. Stir Me Up "Stir Me Up", Türkiye asıllı Belçikalı şarkıcı Hadise'nin ilk albümü "Sweat"ten çıkan ikinci single'dır. Şarkıya bir de klip çekilmiştir. Belçika'da en yüksek 22. olabilmeyi başaran şarkı, Türkiye'de de 2005 yazında oldukça popüler olarak, Hadise'nin Türkiye'de tanınmasını sağlamıştır. Steven Bochco Steven Bochco (d. 16 Aralık 1943 – ö. 1 Nisan 2018), Amerikalı yapımcı ve yazar. "Hill Caddesi Karakolu", "Kanun Kanundur", ve "NYPD Blue" gibi dizilerin yaratıcısı ve yapımcısıdır. Kendisi 1 Nisan 2018'de 74 yaşında ölmüştür. Water (Elitsa Todorova & Stoyan Yankulov şarkısı) Water (Bulgarca: "Вода"). Elitsa Todorova & Stoyan Yankulov tarafından seslendirilen şarkı. Bulgaristan'ı 2007 Eurovision Şarkı Yarışması'nda temsil eden şarkı 157 puan alarak 5.liği elde etmiştir. Bulgaristan bu şarkıdan aldığı 5.'lik ile 2008 Eurovision Şarkı Yarışmasına doğrudan katılma hakkına sahip olsa da yeni kurallar gereği yarı finalde yer almıştır. I Can't Wait (Brooke McClaymont şarkısı) I Can't Wait, Brooke McClymont, Christopher Ward ve Matthew Gerard tarafından yazılmış bir rock şarkısıdır. Şarkı McClymont'un ilk single'ı olma özelliği taşır. Avustralya'da 17 Haziran 2002'de Cd single olarak çıkmış ve "Avustralya ARIA Single" listesinde 49 numaraya kadar yükselmiştir. Hilary Duff, 2002 yılında Disney Channel 'da yayınlanan dizi Lizzie McGuire için şarkının yeni bir versiyonunu seslendirmiştir. Şarkı dizinin müziklerinin bulunduğu albüme konmuştur. Klibinde ise H.Duff'ın dans ettiği gitar çaldığı sahneler yer almaktadır. Bu şarkının da bir remiksi 2003 yılında yapılmıştır. Fakat ismi Why Notdır. Single'ın bu versiyonu radyolarda fazla çalınma fırsatı bulamasa da Radio Disney de altı haftalık süre içerisinde 850 kez çalınarak bu radyonun listelerinde o dönem zirveye yerleşmiştir. Bunun nedeni de eleştirmenler tarafından, Radio Disney'in ve Disney Channel'ın birbirine bağlı kurumlar olmasından dolayı olduğu söylenmektedir. Fakat radyonun sahipleri bu şarkının dinleyiciler tarafından çok istendiğini ve bu nedenle çok çalındığını söylemiştir. 2005 yılında Chieko Kawabe ismli bir japon şarkıcı tarafından şarkı yeniden düzenlenmiş ve albümü Brilliance'a konmuştur. Ali Emîrî Ali Emîrî ya da Ali Emîrî Efendi (d. 1857, Diyarbakır - ö. 23 Ocak 1924, İstanbul), araştırmacı ve tezkire yazarı. Bilinen en eski Türkçe sözlük olan Divânu Lügati't-Türk adlı eserin orijinal tek kopyasını bularak kültür hayatına kazandıran kişidir. Otuz yıl kadar Osmanlı Devleti'nin değişik eyaletlerinde memuriyet yapmış ve gittiği yerlerde nadide kitapları toplamıştır. Oluşturduğu büyük kitap koleksiyonunu devlete bağışlayarak İstanbul'daki Feyzullah Efendi Medresesi'nde ""Millet Kütüphanesi""ni kuran Ali Emîrî; ömrünün sonuna kadar kütüphanenin idareciliğini yürüttü. Ayrıca biyografi ve tezkire türünde birçok eser kaleme almış, bazı eski eserleri de ""Nevâdir-i Eslâf"" adı altında hâşiyelerle yeniden yayımlamıştır. 1857'de Diyarbakır'da doğdu. Divan sahibi, şair Seyyid Mehmed Emîrî Çelebi'nin torunlarındandır. Düzenli bir eğitim görmedi. Amcası Fethullah Feyzi Efendi'den ve büyük amcası Şaban Kâmil Efendi'den alet ilimleri (o çağın en büyük yenilikleri olan telefon, telgraf, telsiz) ve hat dersleri, Şirvan Kaymakamı olan dayısından Farsça dersleri aldı. Bu arada eski tarzda şiirler kaleme almaya başladı. 1875’te telgrafçılık kurslarına katılarak telgrafçı oldu. Hat sanatı ile uğraştı ve yazdığı bazı levhalar Diyarbakır'da camilere asıldı. Küçük yaşlarından itibaren okumaya ve araştırmaya meraklıydı. Dokuz yaşındayken, beş yüzden fazla şairin şiirlerinin yer aldığı "Nevadir-ül Asar" isimli eserdeki dört bin beyiti ezberledi. Bu yıllarını kendisi şöyle anlatmıştır:" "Eğlenmeye merakım yok idi. Üstadımızla gezintiye gittiğimizde, çocuklarla oyun oynarken, ben bir tarafa çekilir kitap okurdum."" Dükkâna bir müşteri girdiğinde, ""Mal orada. Fiyatı da şudur. Alacaksanız indireyim, yoksa beni boş yere meşgul etmeyin"" diye sesleniyordu. Bunun üzerine müşteri de mal almadan gidiyordu. Babası oğlunun ticarete faydadan ziyade zarar verdiğini görünce, onu dükkândan uzaklaştırmak zorunda kaldı. Otuz yıl kadar memurluk yaptı. Kâtip, maliye müfettişi ve defterdar olarak Diyarbakır, Selanik, Adana, Leskovik, Kırşehir, Trablusşam, Elazığ, Erzurum, Yanya, İşkodra, Halep ve Yemen'de hizmet verdi. Gittiği yerlerde nadide kitapları topladı. Çeşitli nedenlerle sahip olamadığı kitapları bizzat kendisi kopya ederek, kütüphanesine kazandırdı. Yediyüzden fazla kitabı bu şekilde çoğaltmıştır. Kırşehir muhasebecisi iken masrafları kendisinden, işçiliği dervişlerince karşılanmak üzere Hacı Bektâş-ı Velî Dergâhı'nı tamir ettirdi. 1908'de II. Meşrutiyet'in ilanından sonra kendi arzusuyla emekli oldu. Emekliye ayrıldıktan sonra Millî Tetebbûlar Encümeni, Tasnîf-i Vesâik-i Târihiyye Encümeni başkanlığı ile Târîh-i Osmânî Encümeni üyeliği yaptı. Ali Emîrî, bilinen en eski Türkçe sözlük olan Dîvânu Lugâti't-Türk'ün tek orijinal nüshasını 1914'te İstanbul'daki bir sahafta tesadüfen buldu. Abbasi halifesine sunulmak üzere Bağdat'ta 1072-1074 yıllarında "Kaşgarlı Mahmud" tarafından yazılan bu eseri, Divân-ı Lügati't-Türk olduğu bilinmeden İstanbul Sahaflar Çarşısı'nda satılırken fark edip sahaf Burhan'dan 33 liraya satın almıştı. Şirazeleri çözülmüş, formaları dağılmış, sayfaları birbirine karışmıştı kitabın eksik mi, tam mı olduğunun tespitini Kilisli Muallim Rıfat Efendi'ye yaptırdı. Eser ilk kez, 2007 yılında Pera Müzesi'nde sergilendi. Ali Emîrî Efendi, 16bin eserden oluşan özel kitap koleksiyonunu 1916 yılında Fatih'te Feyzullah Efendi Medresesi'ne bağışladı. Kütüphaneye kendi adının verilmesi önerisini reddetti ve bu eserlerin ""milletin malı"" olduğunu söyleyerek ""Millet Kütüphanesi"" adını verdi. Ölümünün sonuna kadar Millet Kütüphanesi'nde "kütüphane nazırı" olarak görev yaptı. Gerek Divanü Lugâti't-Türk'e sahip olmak için Macar İlimler Akademisi'nden gelen para teklifini, gerekse kütüphaneyi satın almak için Fransa'dan gelen teklifi reddetmiştir. 23 Ocak 1924'te Fransız Hastahanesi'nde öldü. Mezarı Fatih Türbesi avlusundadır. 2009 yılında İstanbul Büyükşehir Belediyesi tarafından İstanbul'un Fatih ilçesinde Ali Emiri adına bir kültür merkezi açılmıştır. Sayısı otuzu bulan eserler yayımlanmamış, bunların bazıları kaybolmuştur. Yazma halinde bir de divanı vardır. Ayrıca 32 sayı yayınlanan "Tarih ve Edebiyat Mecmuası" ve altı sayılık "Amid-i Sevde" dergisini çıkarmış; gerek bu dergilerde gerekse başka dergilerde makaleler yayımlamıştır. Bilinen eserleri arasında şunlar yer alır: Burak Sezgin Burak Sezgin, (24 Nisan 1974, Üsküdar, İstanbul) 2.05 cm boyunda power forvet pozisyonunda oynamış eski Türk basketbolcu. Basketbola Karşıyaka'da başladıktan sonra uzun yıllar Galatasaray forması giydi. 2000-01 sezonunda Kombassan Konyaspor takımında 11.2 ribaund, 1.8 blok ve 18.4 sayı ortalamaları ile kariyerinin en yüksek istatistiklerine ulaşarak herkesin dikkatini çekti. Aynı sezonda 3 Şubat 2001 tarihinde Kombassan Konyaspor formasıyla Pınar Karşıyaka maçında 28 sayı, 28 ribaundluk olağanüstü bir performans sergilemiştir. Bu sezonun ardından Yunanistan A1 ligi takımlarından Near East takımına transfer oldu fakat burada sadece 1 resmi lig maçında oynadıktan sonra Darüşşafaka'ya transfer olarak Türkiye Basketbol Ligine geri döndü. Daha sonra Karşıyaka ve Galatasaray formaları giydikten sonra 2006-07 sezon sonunda basketbolu bıraktı. Burak Sezgin power forvet pozisyonunda oynamasına rağmen dışarıdan bulduğu yüzdeli 3 sayılık atışlar ve atletik yetenekleriyle tanınmıştır. Supergirl (şarkı) "Supergirl", Hilary Duff'ın "Most Wanted" albümünde yer alan bir pop şarkısıdır. Albümün sadece "Kolleksiyoncu Versiyonu"nda bulunmaktadır. Şarkı albümden 2006'da üçüncü single olarak çıkmıştır. Fakat sadece internet ortamında yer almıştır. Bununla beraber şarkıya bir klip çekilmemiştir. Bunun nedenini de Hilary Duff, "Gerçekten bir klip çekmeyi isterdim ama daha önce bir albümümden hiç 3 single çıkarmamıştım. Çok fazla şey yapmak istiyorum ama her şeyi yapmak için zamanım kalmıyor." diyerek açıklamıştır. Ses iskandili Ses iskandili, ses ölçümlerinde kullanılan bir alettir. Sesi algılayarak ölçer. Sinema, Tiyatro, Konser Salonu gibi mekânların ses yalıtımları, akustik düzenleri için kullanılır. Ses yalıtımında ve yankı oluşumunda ses iskandili oluşur.Ses iskandili yalıtım ve yankı malzemelerinden oluşur.Yoğunlukla ses ile ilgili yerlerde kullanılır.Uzmanlar tarafından çokça kullanılır. Program yönetmeni Program Yönetmeni; programın hazırlanmasından izleyiciye sunulmasına kadar geçen sürecin tamamından sorumlu kişidir. Görüntü ve ses malzemesini plana uygun olarak naklen, canlı, banttan ya da film şeklinde yayınlamak üzere programı, ekibi ve programa katılan kişileri yönetir. Teknik bir ortamdan sanatsal niteliği olan bir ürün oluşturması gerekir. Yapımın öğeleri ve tekniği ile ilgili bilgi sahibi olmalıdır. televizyon programcılığı bir ekip çalışması olduğundan ekibi iyi idare ve motive etmelidir. Uyum için çalışanların görüş ve tavsiyelerini dinlemelidir. Program yapımcısı Program yapımcısı; yapımın oluşturulmasında tüm çalışmaları idare eden, gerekli planlamaları yapan kişidir. Yabancı programların yayın haklarını satın alarak kendi ülkesinde uygular. Programla ilgili fikirleri bulur. Yapımın bütçesini belirler. Gereken mali imkânları ve malzemeleri temin eder. Yapım ekibini belirleyerek idare eder. Yazar ile program metni üzerinde çalışmalar yapar. Yapıma ilişkin yazışmaları sağlar. Canlı ve bant yayınlarda yönetmenle çalışmasında fayda vardır. Yönetmen yardımcısı Yönetmen Yardımcısı; yönetmene yardım eden, formları hazırlayan, yazışmaları takip eden, izinleri alan, program taslağını ve kamera kartlarını hazırlayan kişidir. Provalarda çekim aşamlarını ve diğer komutları hazırlar. Kurgu evresinde yönetmene yardımcı olur. Programın zamanınını tutar. Yönetmenin verdiği diğer görevleri üstlenir. Hilary Duff: All Access Pass All Access Pass, Amerikalı şarkıcı ve oyuncu olan Hilary Duff tarafından çıkarılan ilk müzik DVD'sidir. Süresi 60 dakikadır. 4 Kasım 2003'te piyasaya sürülmüştür. İstanbul Dörtlüsü İstanbul Dörtlüsü — Romancı, öykücü ve heccav Hikmet Temel Akarsu’nun başyapıtı sayılır. Kaybedenlerin Öyküsü (1998), İngiliz (1999), Küçük Şeytan (1999) ve Media (2000) adlı dört ciltten oluşur. Diğer adı da Rock’n Roman’dır. Dünyanın en uzun soluklu rock romanlarından birisidir. 1990’lar ekonomik buhranında ortaya çıkan grunge akımı çevresinde oluşan nihilist duyguları anlatır. Günümüz Türk edebiyatında muhalif kültürün kült yapıtı olarak anılmaktadır. Stüdyo amiri Stüdyo amiri; stüdyoda bulunan araç ve gereçlerin bakımı, çalışma sonrası güvenlik kontrollerini yapan, stüdyoda bulunan cihazların yayıncılık standartlarına göre çalışmasını sağlayan kişidir. Yedek malzemelerin stok seviyelerinin tespitini yapar. Gerekli malzemelerin temini için girişimde bulunur. Hilary Duff: Learning to Fly Hilary Duff: Learning To Fly, Amerikalı şarkıcı Hilary Duff'ın üçüncü müzik DVD'si dir. DVD'nin süresi 27 dakikadır. 16 Kasım 2004 tarihinde piyasaya sürülmüştür. Guantanamera Guantanamera, Küba'nın Chan Chan ve Hasta Siempre ile beraber meşhur şarkılarından biridir. Jose Marti'nin yazdığı bu şarkı romantik bir şarkıdır. Guantanamera, Guantanamolu Kadın demektir. John Van Vleck John Hasbrouck van Vleck, (d. 13 Mart 1899, Middletown-Connecticut – ö. 27 Ekim 1980, Cambridge-Massachusetts). Amerikalı fizikçi ve matematikçi. Elektronların amorf (biçimsiz) magnetik katılardaki davranışlarının anlaşılmasındaki katkıları nedeniyle 1977 Nobel Fizik Ödülü'nü Philip W. Anderson ve Sir Nevill F. Mott ile paylaşmıştır. MakyÃ¶z Makyöz; oyunculara, sunuculara ve diğer konuklara çekimden önce gerekli makyajı yaparak onlara rollerinin gerektirdiği yüz biçimini ve ifadesini veren kişidir. TV makyajı program tipine göre yapılır. Haber, eğlence, tartışma, yarışma gibi TV programlarına katılan bütün oyuncu, sunucu ve konuklara düz makyaj yapılır. Bu makyaj kişilerin kötü görünmesini, parlamaları engeller. Karakter makyajı ise dramalarda kişileri rolünün gerektirdiği kimliğe büründürmek için yapılır. Genç bir kişinin rolü gereği yaşlandırılması veya yüze yara bere eklenmesi vb. sağlanır. George Vancouver George Vancouver (d. King's Lynn, Norfolk, 22 Haziran 1757 - ö. Petersham, Richmond upon Thames, 10 Mayıs 1798), Kuzey Amerika'nın Büyük Okyanus kıyılarındaki araştırmalarıyla tanınan İngiliz denizci. San Francisco yakınlarından bugünkü İngiliz Kolumbiyası'na kadar olan kıyı bölgesinin haritasını çıkarmış, Büyük Okyanusla Kanada'nın kuzeydoğusundaki Hudson Körfezi arasında kesintisiz bir boğaz olmadığını kanıtlamıştır. Işıklı Gölü Işıklı Gölü ya da Çivril Gölü, Denizli ili Çivril ovası üzerinde yer alan bir tatlısu gölüdür. Büyük Menderes ırmağı Işıklı Gölü'nden çıkar.Göl yazın karasal tarımda sulama amacıyla kullanılması nedeniyle derinliğinde 3 metreye varan yıllık varyasyon göstermektedir.Göl, aynı zamanda bir düzenleyici (regulateur)’dir. Işıklı gölünün geleğeni de gideğeni de vardır. Aslında doğal bir göl olmasına karşın su seviyesinin yükseldiği dönemlerde etrafında yer alan yerleşim yerlerinin ve tarım alanlarının su baskınlarından korunması için DSİ tarafından etrafına bent yapılması suretiyle bir baraj gölüne dönüşmüştür. Gölün güneybatısında yapılmış bir düzenekle, sular Büyük Menderes’e aktarılır ve ekeneklerin sulanmasında kullanılır. Son yıllarda makrofitlerin aşırı çoğalmasıyla bir otlanma problemi yaşanmaktadır. Günümüzde göl sulama, balıkçılık ve balık çiftlikleri amaçları ile değerlendirilmektedir. Göl, kerevit vebasının 1984 sonbaharında Türkiye'de görüldüğü ilk yerdir. Işıklı Gölü Bir tatlı su gölüdür. Işıklı Gölü’nün maksimum yüzey alanı yaklaşık 64 km² olup, maksimum derinliği ise 8.7 m’ye ulaşmaktadır. Göl; Kufi Deresi, Işıklı Pınarları, Büyük Menderes, Akçay Deresi ve yer altı suları ile beslenmektedir. Göl su kuşları için önemli bir yaşam, yumurtlama, kuluçka ve göç ortamı oluşturmaktadır. Bölgede kuluçkaya yatan arasında Küçük balaban, Alaca balıkçıl, küçük-büyük ak balıkçıl, Erguvan balıkçıl, çeltikçi, boz kaz, angıt, pasbaş dalağan, deniz kartalı, saz delicesi, kızıl şahin, uzunbacak, Gülen sumru, Kır incir kuşu önemli örneklerdir. Kışın gölde gözlenen su kuşları arasında Küçük karabatak, büyük ak balıkçıl, sakarca, boz kaz, çamurcun, kıl ördek, kepçel, batak çulluğu örnek verilebilir. Ayrıca deniz kartalı, sakallı akbaba,Gökçe delice, büyük orman kartalı, Şah kartal, bıyıklı doğan, ulu doğan bölgede kışlayan yırtıcı kuşlardır. Göl taşıdığı potansiyel nedeniyle Önemli Kuş Alanı (ÖKA) ilan edilmiştir. Gölde yaban yaşamı ağır bir tehdit altındadır. Avcılar kurallara aldırmadan, yılın her mevsiminde avlanırlar. Gerçek bir koruma statüsü belirlenememiştir. Gölün Ankara, Bursa gibi yerlere fazla uzak olmayışı, doğal varlıkların süratle bozulmasına uygun koşulları yaratır. Ateşli silahların yaygın kullanımı bu değerli sulak alanın, kuş popülasyonunun zara görmesine yol açmaktadır. Suzan Avcı Suzan Avcı (gerçek ismi Suzan Bizavcı, d. 25 Eylül 1937, Bursa), Türk sinema sanatçısı, aktris. 1937'de Bursa'ya göç eden bir ailenin kızı olarak, Bursa'da doğmuştur. Annesi Kırım Tatarı, babası ise Kazan Tatarı'dır. Suzan Avcı 1943 yılında babasını kaybetti. Annesi ve üç kız kardeşiyle birlikte yaşamaya başladı. İlkokulu bitirdikten sonra İstanbul'a taşındılar ve annesinin çalıştığı tekstil fabrikasında çalışmaya başladı. 13 yaşındayken Yıldız Dergisi'nin düzenlediği bir yarışmaya başvurur. Yarışma ödülü Metin Erksan'ın bir filminde oynamaktır. Kazandığı halde annesi filmde oynamasına engel olur. 15 yaşındayken o sıralarda evli olan Alp Akşiray ile tanışır. Daha sonra yaşını büyüterek evlenirler. Bu evlilikten Mete adında oğulları doğar. Bu sıralarda Yıldız Mecmuasındaki Sinema güzeli yarışmasına başvurur ve üçüncü olur. Muammer Karaca tiyatrosunda kısa bir süre çalıştıktan sonra Toto Karaca tiyatrosuna girer. 1956 yılında başladığı sinema kariyerinde özellikle Yeşilçam filmlerinde kötü karakteri canlandırdı. Filmlerinde iyi kadınlar kadar önemli rollere sahip olan Avcı Vamp kadın imajıyla bütünleşti. 1962 yılında Şehvet Uçurumları filmiyle büyük etki yaratır. 1966 yılında Turist Ömer filminde oynar. Bu filmin senaristi Erdoğan Tünaş ile 1970'te evlenir. Binnaz Avcı'nın annesi, Aydan Şener'in teyzesidir. Selçuk Milar Selçuk Milar (1917 - 21 Şubat 1991), İstanbul'da doğdu. Robert College'den sağlık nedenleri ile ayrılmak zorunda kalan Milar, 1937 yılında Galatasaray Lisesi'ni bitirdi. 1938'de İstanbul Güzel Sanatlar Akademisi, Mimarlık Fakültesi'ne girerek 1942-43 döneminde mezun oldu. Akademi müdürü Burhan Toprak'ın tavsiyesi ile Ankara'ya gelerek Erkek Teknik Öğretim Müşavirliği Mimari Bürosu'nda ünlü hoca Paul Bonatz'la çalıştı. Genel büro çalışmaları yanında Denizli Erkek Sanat Okulu ve Malatya Erkek Sanat Okulu gibi tamamen kendi telifi olan projeleride yaptı ve detaylandırdı. 1946'da hazırladığı Yeter Söz Milletindir afişi, bütün tahminlerin ötesinde bir etki yaparak Demokrat Parti'nin iktidara gelmesinde üstüne düşeni yaptı. Eşref Paşa halkevi projesinden eline geçen ücreti ile 1947 Temmuz'da Eser adında, başta mimarlık ve Dekorasyon olmak üzere bütün sanat kollarını kucaklayan bir dergi çıkardı. Ancak iki sayı yayınlanabildi. 1948'de Cündoğlu Hanı projesini hazırladı ve inşaatında uygulamaya katıldı. Bu arada çeşitli ev, mağaza projeleri hazırladı ve uygulamalarını yaptı. 1950'de 31.Dönem Yedek Subay Okulu'nu bitirdi ve Genelkurmay Başkanlığı İstihkam Dairesinde, İstanbul Kağıthane İstihkam Okulu projesini yaptı. Askerden sonra Demokrat Parti'ye ikinci bir afiş daha yaptı. Demokratlar Yeter Söz Milletindir afişindeki el gibi, halkta büyük etki yapacak bir afişle karşılaşmamak için, dünyada hiç görülmemiş bir kanun çıkarmışlar ve seçim afişlerinde, resim, çizgi, fotoğraf kullanılmasını yasaklamışlardı. Ayrıca halkın bir kısmı yapılan icraattan şikayetçiydi. Halkın memnun olanı da olmayanı da aldatılmamalıydı. Sonuç : Yaptıklarımız, yapacaklarımızın teminatıdır! 1953'te Ada apartmanı projeleri ve uygulaması yürürken bir yandan Mimarlar Birliği çalışmaları da yürüyordu. Amaç, Mimar ve Mühendis Odaları Birliği Kanunu'nu (TMMOB) TBMM'den çıkarmaktı. İncelemeler gösteriyordu ki bu kanunun yıllardan beri çıkmamasının asıl nedeni, işi Mimarlar Birliği ele aldığı zaman tasarıyı mimarların yararına ele alıyordu. Oysa o öyle bir tasarı tüm meslek kurumlarını kapsamalıydı. Uzun süren çalışmalardan sonra ortaya çıkan prototip kanun tasarısı, TBMM komisyonunda başarı ile sonuna kadar yaklaşmışken , yönetim kurulu düşürüldü. Selçuk Milar şimdiki kanundan sonra'da, Mimarlar Odasında önemli görevler üstlendi. Odalar Birliğinde, basın komisyonunda Bülten adı ile bir haber bülteni yayımladı. 1957 yılında Ankara'nın ilk sanat galerisini Galeri Milar mobilya ve dekoratif sanat galerisini kurdu. Milar Galerisi, Bedri Rahmi Eyüpoğlu, Füreya Koral, Orhan Peker, Gencay Kasapçı, Cevdet Altuğ gibi birçok ünlü sanatçıların sergilerini açtı. Yeni bir mobilya anlayışına öncülük etti. Çeşitli gazete ve dergilerde yayımlanan makaleleri, bilirkişilikleri, mimari proje yarışmalarında, Milli Kütüphane Daimi Resim ve Heykel Galerisi'nin ve Devlet Resim ve Heykel Sergisinin jüri üyelikleri, ayrıca reklam ve amblem alanında eserleri vardır. CICA (Confederation International des Credits Agricols) amblemi, bugüne kadar uluslararası olmuş ilk Türk Eseridir. Milar, Ankara Devlet Mühendislik ve Mimarlık Akademisi'nde mimari proje, iç mimari, ince yapı dersleri vermiştir. 1963 Yılında Aynur Alanson (Mazhar Alanson'un ablası) ile evlenen Milar'ın bu ikinci evliliğinden 1964 yılında Kerim Han Milar, 1966 yılında Kemal Milar adını verdiği iki oğlu oldu. Selçuk Milar'ın Vefatıyla birlikte Arkitekt Dergisinde yakın arkadaşları Vedat Dalokay, Şevki Vanlı, Gencay Kasapçı, Turan Erol, Yiğit Gülöksüz, Abidin Dino, Mehmet Gürlek uzun uzun Milar'la olan güzel anılarını paylaşmışlardır. Verdun Muharebesi Verdun Muharebesi, Fransızların I. Dünya Savaşı'nda, büyük bir Alman saldırısını püskürttükleri çarpışma (Şubat - Aralık 1916). Alman komutan Erich von Falkenhayn yıpratma stratejisi izlenmesini savunarak Fransızları ellerindeki her askeri savaş alanına sürmek zorunda bırakacak bir saldırı noktasının seçilmesini istedi. Bu nokta, Verdun Kalesi ve çevresinde yer alan Meuse Tepeleri'ndeki istihkamlar için çok sayıda topçu saldırı birliği yığdılar. Fransızlar ise saldırıyı başka bir noktadan bekliyorlardı. Bu yüzden Verdun savaşın en ağır bombardımanlarından birine oldukça hazırlıksız yakalandı. Almanlar dört gün boyunca önemli bir direnmeyle karşılaşmadan ilerleyerek Douaumont Kalesi'ni ele geçirdiler. Fransız destek birlikleriyle birlikte tam zamanında çarpışma noktasına ulaşan General Philippe Pétain komutayı ele alarak karşı saldırı emri verdi. Dört gün süren şiddetli çarpışmaların sonunda Alman saldırısı durduruldu. Geçici bir aradan sonra mart ve nisanda Meuse (Maas) Irmağının doğu ve batısındaki tepelerle sırtlarda yoğun çarpışmalar sürdü. Çarpışmaların üçüncü evresi mayıs sonunda Almanların Meuse Tepeleri'ne yeniden saldırmasıyla başladı. Ama temmuza gelindiğinde Almanlar Verdun'u ele geçirmek ve Fransa'nın direnme gücünü kırma planlarını gerçekleştiremeyeceklerini anladılar. Her iki tarafın da yüz binlerce kayıp verdiği Verdun Savaşı'nın ardından Fransızlar saldırıya geçerek yıl sonuna değin daha önce yitirdikleri kalelerle toprakları geri aldılar. Muharebe sırasında iki taraf toplam 40 milyon topçu mermisi kullandı. İki tarafında zayiatlarının en az yüzde 70'i topçu ateşi sonucu oluştu. Çürük Diş çürüğü, bakterilerin dişin sert yapısını oluşturan diş minesi, dentin ve sement tabakalarına hasar verdiği bir hastalıktır. Bu dokularda bakterilerin çalışması sonucu zamanla dişlerde kaviteler (oyulmuş boşluklar) meydana gelmektedir. İki grup bakterinin bunların meydana gelmesinden sorumlu olduğu düşünülmektedir: Streptococcus mutans ve Lactobacillus. Diş minesi ve dentini esas olarak hidroksiapatit tuzlarından meydana gelir. Bu kalsiyum tuzu, asitlerin uzun süreli temasına karşı dayanıklı değildir ve dekalsifiye olur yani çözünür. Mine organik ve inorganik bölümlerden oluşur. İnorganik bölüm (%95-98)+ Organik Bölüm (%1-2)+ S u = Kimyasal yapı Dişin Kimyasal formülü: Ca(PO)(OH)+2F ------> Ca(PO)F+ 2 OH Yani, hidroksiapatit flor ile birleşerek hidroksiapatitten daha dayanıklı bir molekül olan Flor apatit oluştutur. Çürüme reaksiyonu ise ortamdaki serbest H iyonlarınca başlatılır, dişteki kalsiyum dişten ayrışır. Şöyle ki: Ca(PO)(OH) + 8 H -----> 10 Ca +6 HPO + 2 HO 10 Ca +6 HPO ise ayrışmış, bozunmuş olan diş yapısı yani çürüktür. Diş çürüğü, bir başka ifadeyle, kimyasal olarak organik ve inorganik bölüm arasındaki dengenin bozulmasıdır. Organik ve inorganik bölümler birbirine sıkı biçimde bağlı (grift) olarak bulunurlar. Bu kenetlenmenin (matriksin, kristalli düzgün yapının) bozulması sonucu organik ve inorganik bölümler ayrışır ve inorganik bölümdeki iyonlar çözünerek ağız ortamına geçer. Streptococcus mutans adlı bakteri çürüğün başlangıcında en önemli role sahiptir. Bu bakteri salgıladığı bazı maddelerle diş yüzeyinin yapışkanlığını artırarak bakteriler ve gıda artıklarının diş yüzeyine daha kolay yapışmasına sebep olur. Ağız içerisinde besin artıkları kaldıkça, mikroorganizmalara tutunacak daha fazla alan ve gıda sağlamış olur. Mikroorganizmalar bu besinleri kullanır ve metabolizmaları sonucu açığa çıkan asitler ağız "pH"sını düşürür. Yani ağız içerisindeki serbest H iyon konsantrasyonu artar. (5,5 >pH-tehlikeli pH sınırı) H iyonları, Ca(PO)(OH) (hidroksiapatit) molekülü içindeki kalsiyumu (Ca) çekip alır ve inorganik kısmın çözünmesi (çürümesi) başlar. Bakterilerin metabolizmasına izin verilen süre arttıkça bu olay da artarak devam eder ve geriye dönüş zorlaşır. Diş x Asit x Zaman = Çürük Karbonhidrat x Bakteri = Asit Kalsifiye diş yapısının bulunduğu alanlarda asitlerin bulunması ve asitlerin dişteki kalsiyum tuzlarını eritecek kadar uzun süre orada kalmasıyla çürük oluşur. Bu etmenlerden biri yok edilirse çürük oluşmaz. Ağız pH < 5,5 olduğunda, mine yüzeyinde çözünme başlar. ancak hemen çürük oluşmaz. pH kısa süre içerisinde normale dönerse tükürük içerisindeki kalsiyum yardımıyla demineralize olan kısım remineralize olur, yani açığa çıkan iyonlar geri döner ve pürüzlenen mine yüzeyini tekrar mineralize ederler. Ancak, pH uzun süre 5,5 in altında bir değerde kalmışsa, oluşan demineralizasyon yetersiz kalır ve çürük riski artar. Remineralizasyonu atrırmak için sunni olarak flor kullanılır. Flor, dişhekimlerince topikal olarak veya evde diş macunu, çürük önleyici gargaralar yardımıyla uygulanabilir. Flor, yine flor tabletleriyle de sistemik olarak (ağızdan yutma yoluyla) alınabilir. Ancak flor tableti kullanımı veya florun yutulması, Florozis denilen ciddi bir duruma yol açabileceğinden muhakkak bir dişhekimi tarafından önerilmelidir. İnsanlar, asitleri saf olarak tüketmezler. Limon, sirke, kolalı içecekler gibi bazı besinlerde bu asitler farklı konsantrasyonlarda bulunur. Ancak ağızdaki asidin temel kaynağı ağız içerisindeki bakterilerin fermentasyonudur. Ağız içerisine şeker alımıyla bakteriler bu şeker molekülleriyle beslenir ve atık olarak ortama "asit" sentez ederler. Glukoz gibi küçük moleküllü şeker içeren gıdalar bu nedenle çürük yapıcı (kariyojen) kabul edilir.Ksilitol (xsilitol) gibi büyük molekküllü şekerle ise bakterilerce fermentasyona uğramadıklarından çürük nedeni değildirler. Günümüzde çürük önlemede tavsiye edilen gıdalar, şekersiz veya ksilitollü gıdalardır. Meyva suyu, sirke ve meşrubat gibi birçok gıdada az bir miktar asit vardır. Eğer çivi veya bozuk para bir süre bu ürünlerin içinde bırakılırsa, ürünler aynı etkiyi gösterir. Ağızdaki diş canlıdır. İçecekler ağızdan hızla geçerler ve tükürük bezleri asiti nötürleştirmek için hemen çalışmaya başlar Dişin anatomik ve histolojik özellikleri diş çürüklerinin oluşmasında etkilidir. Oluşumsal olarak kıvrımlı, girintili alanlara sahip olan dişler, bu girintilerde gıda artıkları ve bakteri birikimi artığından daha kolay çürürler. Ortodontik anomalili dişler, normal arayüz (interdental, aproksimal)kontaklara (temas noktalarına) sahip olmadıklarından, buralarda biriken gıda artıkları nedeniyle daha kolay çürürler. Diş çekimi de "indirekt/ dolaylı" bir çürük hızlandırıcı etmendir. Bir diş dental arktan çıkartıldığında, onunla temasta olan dişler bu boşluğa doğru hareketlenir. Bu da söz konusu dişlerin optimal kontak noktalarını bozarak gıda retantif alanlar meydana getirerek dolaylı yoldan çürük oluşumuna sebep olur. Hidroksiapatit Hidroksilapatit (Kimyasal formül: Ca(PO)(OH)), kalsiyum apatitin doğada bulunan mineral formudur. Hem doğal yollarla hem de sentetik olarak üretilebilen mineral, diş minesi ve dentin tabakası ile kemiklerde bulunur. Günümüzde kemik yerine kullanılabilen bir materyaldir. Oksijen ile tepkimeye girmediği için yanmaz. Mohs sertlik skalasında 5 skoruna sahiptir. Esnekliği az, neredeyse tamamen kırılgandır. Biyoaktif yapıda bir biyomateryaldir. Tatsız ve kokusuzdur. Organik çözücülerde çözünmez. Asit çözücüler hariç inorganik çözücülerde de çözünmez. Hidroksil iyonlarıyla (asit) yapı taşlarına ayrışabilir. Hidroksilapatit, bir kural dahili içinde sulu çözeltiye dökme yolu ile üretilir. Örneğin : pH değeri 11-12 olan Kalsiyumnitrat (Ca(NO)) çözeltisine Amonyumfosfat ((NH)HPO) dökülerek. Çelik Simyacı bölüm listesi Bu madde Çelik Simyacı adlı manganın bölümlerini içermektedir. Bu seri ülkemizde Akılçelen Kitaplar tarafından Ağustos 2013 - Kasım 2016 tarihleri arasında yayımlanmıştır. Reiner Hollmann Reiner Hollmann (d. 30 Eylül 1949, Walsum) Alman eski futbolcu, teknik direktör. Galatasaray'da 1993-1994 yılları arasında teknik direktörlük yaptı, 1993-94 sezonunda Galatasaray'ın ilk kez şampiyonlar liginde oynamasını sağladı, bu bir Türk takımının Avrupa Şampiyonlar ligine ilk defa katılması anlamına geliyordu. DiÅŸ minesi Diş minesi (Latince: Substantia adamantinea, İngilizce: Enamel) vücudun en sert ve en yoğun mineralleşmiş maddesidir, ve dentin, sement ve pulpa ile beraber dişi oluşturan dört ana dokudan biridir. Normal olarak dişin görünür dental kısmıdır ve ve mutlaka alttan dentin ile desteklenmelidir.Minenin yüzde doksanaltısı mineralden geri kalanı ise su ve organik maddeden oluşur. Minenin normal rengi açık sarıdan grimsi beyaza kadar çeşitlilik gösterir. Minenin altında dentin bulunmayan dişin uç kısımlarında renk bazen hafif bir mavi tona dönebilir. Mine yarısaydam olduğu için, dentinin rengi ve mine altındaki herhangi bir dolgu maddesi bir dişin fiziksel görünümünü güçlü bir şekilde etkiler. Mine dişin yüzeyinde farklı kalınlıklarda bulunur ve en kalın olarak tüberkül denilen tepe çıkıntılarında 2.5 mm; en ince olarak ise klinik açıdan mine-sement sınırında bulunur. Minenin temel minerali bir kristalize kalsiyum fosfat olan hidroksiapatittir. Minedeki minerallerin büyük çoğunluğu yalnızca gücü açısından değil kırılganlık açısından da değerlendirilmektedir. Diş minesi, Mohs sertlik skalası açısından 5 ile değerlendirildiğinden insan vücundaki en sert maddedir.Dentin, 3-4 sertlik derecesi ile, daha az mineralize ve daha az kırılgan olarak, mineyi desteklemektedir ve sağlamlık için gereklidir. Dentin ve kemiğin tersine, mine kollajen içermez. Bunun yerine amelogenin ve enomelin adında iki benzersiz protein içermektedir. Bu proteinlerin işlevleri tamamen anlaşılmamış olsa da, bunların, diğer işlevlerinin yanı sıra, bir iskelet desteği gibi işlev görerek minenin gelişimine yardım ettikleri düşünülmektedir. Minenin temel birimi mine çubuğudur. Daha önce mine prizması denilen, çapı yaklaşık olarak 4 μm - 8 μm uzunluğunda olan mine çubuğu, düzenli bir yapı içinde sıkıca bir araya getirilmiş bir hidroksiapatit kristalleri paketidir. Enine kesiti alındığında en güzel bir anahtar deliğine benzetilebilecek olan bu yapının üst kısmı ya da başı dişin taç kısmına doğru,ve alt kısmı veya kuyruğu diş köküne doğru durmaktadır. Her bir mine çubuğundaki kristallerin düzeni oldukça karmaşıktır. Hem ameloblastlar (mine oluşumunu başlatan hücreler) hem de Tomes lifleri kristallerin düzenlerini etkiler. Mine çubuğunun baş tarafındaki mine kristalleri çubuğun uzun eksenine paralel olarak durmaktadır. Kristallerin yönlenmesi mine çubuğunun kuyruk kısmında uzun eksenden hafifçe uzaklaşır. Minenin organik kısmı, hidroksiapatit kristallerine gömülmüş kollagen fibrillerden oluşmuştur. Minenin organik yapısı içerisinde başlıca metionin ve histidin olmak üzere 16 değişik aminoasit bulunur. Ayrıca organik kısımda, kalsifikasyona yardımcı olan fosfor yüksek oranda bulunur. Minenin yapısındaki en önemli proteinler "Enomelin ve Amelogenin" dir. Bunlar, organik bölümün organizasyonunu sağlar. Ayrıca "Lösin" de diş minesinin organik yapısındaki önemli bir proteindir. Minedeki suyun %25 lik kısmı apatit kristallerine bağlıdır. Diğer kısmı ise apatit kristallerini bir kabuk gibi sarar. Diş minesinin, yıllarca sert, cansız, geçirgenliği olmayan bir doku olduğuna inanılmıştır. Ancak son yirmi yılda yapılan ileri düzey elektron mikroskobileri, diş minesinin elek gibi geçirgen bir doku olduğunu, özellikle mikromolekülleri kolaylıkla geçirdiğini ortaya çıkartmıştır. Mine sertliği, bölgelere göre farklılık gösterir. Mine, Bilkers Sertlik Derecesine göre yüzeyde 400, orta bölgelerinde 350-370, mine-dentin sınırında 250-270 birim sertliktedir. Yaşlandıkça, pulpa nın çekilmesi ve organik maddelerin azalmasına bağlı olarak mine sertleşir, esnekliğini yitirir ve kırılganlaşır. Mine, milyonlarca mine prizmasından oluşur(1 mm de 3000-4000 mine prizması). Mine prizmaları kıvrımlar çizerek yüzeye ulaşır. Bu oluşuma "Hunter-Schreiger Bantları" denir. Mine prizmalarının yönleri, çürük oluşumu ve ilerlemesinde önemlidir. Mine, elektron mikroskobunda incelendiğinde, 20-80 mikron aralıklarla üst üste gelmiş tabakalardan oluştuğu gözlenmiştir. tabakaların üst üste çökeldiği izlenimi vermektedir. Bu tabakaların oluşturduğu çizgilere "Retriuz çizgileri" denir. Bu çizgiler kesici kenarda 13°, kolede (diş boynunda) 45°lik açılarla mine dış yüzeyine ulaşır. Minenin dış yüzeyine ulaştığı yere "periki mati" denir. Periki mati, genç dişlerde makroskobik olarak (gözle) görülebilir. İntramental çizgiler olarak da adlandırılır. Retriuz çizgileri, anomali olmayıp fizyolojik oluşumlardır. Oluşumları hakkında öne sürülen birçok görüş vardır, bunlardan başlıcaları: Retriuz çizgilerine üst dişlerde pek rastlanmaz. Neonatal Çizgi (doğum çizgisi): Doğum esnasında, halihazırda çene kamiklerine oluşan dişlerin dentinogenezinde meydana gelen duraksama sonucu oluşan net çizgilerdir. I. Franz (Kutsal Roma imparatoru) I. Franz (8 Aralık 1708 – 18 Ağustos 1765), Kutsal Roma İmparatoru ve Toskana Grandükü. Eşi Maria Theresia ile birlikte Habsburg-Lorraine Hanedanının kurucusuydu. I. Franz'ın ailesi Lorraine soyundandır. Hatta Marie Antoinette küçükken ona Lorraine'liği aşılamaya bile çalışmıştır. I. Franz'ın Kutsal Roma İmparatoriçesi 'Marie Teresa'dan tam on altı çocuğu olmuştur. Ancak birinci, üçüncü ve onuncu çocukları bebekken ölmüşlerdir. En büyük oğlu II. Leopold babası ölünce tahta geçti ve annesiyle beraber çok sevdiği yurdu Avusturya’yı yönetti. Devlet işleriyle genellikle İmparatoriçe Marie Teresa ilgileniyordu. I. Franz genellikle ava çıkıyor, bazen de kumar oynamaya gidiyordu. Haziran 1765'te İmparator ve İmparatoriçe, ikinci oğulları Arşidük Leopold'un İspanyol Kralının kızıyla evlenmesini kutlamak için Innsbruck'a doğru yola çıkacakken, son anda I. Franz koşup, 9 yasındaki kızı Marie Antoinette'e sarılmak için duraksadı. Onu dizine oturtup defalarca sarıldı. Marie Antoinette büyük bir şaşkınlıkla babasının gözlerinde yaşlar olduğunu fark etti. I. Franz'a kızından ayrılmak zor geldi. Bu, Marie Antoinette'in babasını son kez görüşüydü. 18 Ağustos 1765'te, İmparator Innsbruck'te ağır bir felç geçirerek öldü. Tam 56 yıl, 10 gün yaşamıştı. İmparatoriçe bu olaya tamamen yıkılmış, gurur duyduğu saçlarını kesmiş, dairesini koyu renge boyatmış ve siyahtan başka bir renk giymemişti. Eklem şırıngası Eklem şırıngası, tıpta, normal eklem iltihabı ve sedef eklem iltihabı, damla hastalığı, tendon iltihabı, eklem kese iltihabı, hasarsal eklem iltihabı gibi ortak iltihabi durumların tedavisinde kullanılan bir yordamdır. Bir ciltaltı iğnesi, en yaygını kabukyuvarlakkimyasallar olmak üzere iltihap karşıtı pek çok maddeden herhangi birinin bir dozunun dağıtıldığı etkilenmiş ekleme cilt altı iğne şırınga edilir. Yüksek yapışkanlığı nedeniyle Hiyaluronik asit, bazen eklem kese sıvısına uygulanır. Madam du Barry Madam Cecilia Loise du Barry, Kral XV. Louis'in son metresi ve Marie Antoinette'in düşmanıdır. Madam du Barry aslında sıradan bir Fransızdır. Ancak XV. Louis onu saraydan bir soyluyla evlendirip saraya aldırır. Daha sonra du Barry ile evlendirdiği kişiyi ülkenin uzak bir yere tayin edip, du Barry'yi metresi yapmıştır. Madam du Barry sokaktan, basit bir kadın olduğundan çok görgüsüz ve kabaydı. Kendini kraliçe olarak görürdü. Hiçbir şekilde Marie Antoniette ile karşılaştırılamayacak kadar değersizdi.Sarayda kral hariç kimse onu sevmezdi. Oda kendisine hakaret eden veya kötülük yapan herkesi krala söyler ve bu sayede onları saraydan attırırdı. İnanışlarına göre her kralın bir metresi olabilirdi. Ancak ölüm döşeğine geldiğinde İncil üzerine yemin etmek ve metresini saraydan uzaklaştırması gerekirdi. Kralın ilk metresi bir İngiliz'di, ikincisi ve üçüncüsü ise Fransızdı. Aralarından kralı en çok memnun ettiren Madam du Barry'dir. Kral ilk iki metresini, çiçek hastalığına yakalandığı için kaybetmiştir. Üçüncüsü de çiçek hastalığına yakalanarak, 10 Mayıs 1774 günü öğleden sonra kaybeder. Kral öldüğü an saraydaki kimse du Barry'yi sevmediği için, saraydan atılarak kocasının yanına yollarlar. XVI. Louis hiç çiçek hastalığına yakalanmamıştı, o ve bütün soylular hiç vakit kaybetmeden sarayı terk ettiler ve saraydan beş mil uzaklıktaki başka bir saraya taşındılar. Londra'daki ünlü bal mumu müzesi Madame Tussauds'da sergilenmekte olan en eski figüre, Uyuyan Güzel'e ilham kaynağı oldu. Cellada söylediği son sözleri ("Encore un moment! Bir dakika daha!) Dostoyevski'ni 1869 tarihli Budala isimli romanında kullanıldı. Forma Urbis Yaklaşık olarak 1/240 ölçeğinde yapılmış olan eser üzerinde, Roma şehir merkezindeki neredeyse bütün "insula", Tapınak ve hamam'larının zemin planları yeterince detaylandırılmış olarak görülebilir. Planın sınırları, günümüz fiziki ya da politik haritalarında olduğu gibi değil mermer üzerindeki boşlukların, elverdiği ölçüde doldurulmasıyla belirlenmiştir. Plan, ortaçağ'da mermer taşların yapı malzemesi ya da kireç yapmak için kullanılması nedeniyle aşamalı olarak tahrip edilmiştir. Planın orijinal yüzeyinin yaklaşık % 10'u, sonradan yaklaşık bin mermer parçanın birleştirilmesiyle yeniden elde edilmiştir. Planın tahribattan kurtulan parçalarının birleştirilmesi, yüzyıllar boyunca araştırmacıları meşgul etmiş bir uğraştı. Rönesans araştırmacıları, Colosseum ve Circus Maximus gibi tanınmış sınır işaretlerine sahip eserlerin parçalarının yaklaşık 250 tanesini birleştirip tanımlayabilmişlerdi. Geçtiğimiz günlerde Stanford Üniversitesi'den bir ekip parçaları dijital ortama aktarmış ve bilgisayar algoritma'ları kullanarak haritanın daha fazla parçasını yeniden bir araya getirmeyi denemiştir. 2007 Eurovision Şarkı Yarışması'nda Türkiye 2007 Eurovision Şarkı Yarışması'nda Türkiye.Türkiye 2007 yılında Kenan Doğulu ve şarkısı Shake It Up Şekerim ile 163 puan alarak 4. olmuştur. Legia Warszawa Legia Warszawa, Polonya'nın Varşova kentinde 1916 yılının Mart ayında kuruldu. I. Dünya Savaşı'ndan sonra Polonya Ordusu'nun asıl takımı oldu. Kulüp, 1949-1957 yılları arasında "CWKS Warszawa" (Merkezî Ordu Spor Kulübü - Varşova) olarak biliniyordu. Polonya Varşova'nın tekrar 1. Lige yükselmesi ile birlikte Ekstraklasa'da ki Varşova takımlarının sayısı ikiye yükselmiştir. Polonya Varşova'nın yanında Lech Poznań, Wisla Krakow ve Widzew Lodz en büyük rakipleridir. Kulüp, 2014/2015 sezonunda Trabzonspor'un da bulunduğu Avrupa Ligi J Grubu'nda, son maçında 3 puan alarak grubunu lider bitirmiştir Polonya Ligi Ekstraklasa'yı ise en yakın rakibi Lech Poznan'ın 10 puan önünde tamamlayarak 10.kez şampiyon olmuştur. 8 Nisan 2004 ten önce 3 milyon zloty için satıldı. 9 Ocak 2004 tarihine kadar medya holdingleri ITI Group'a aitti. Şu anda kulübün sahibi Dariusz Mioduski dir . Güncelleme: "12 Haziran 2017 itibarıyla" Legia Varşova ile Polonia Varşova arasında oynanan karşılaşmalara Varşova derbisi denilmektedir. Arsen LÃ¼pen Arsen Lüpen ("Arsène Lupin"), Fransız roman karakteridir. Yazarı Maurice Leblanc, bu karakteri oluştururken ünlü Fransız anarşist ve akıllı bir hırsız olan Marius Jacob'dan esinlenmiştir. Türkiye'de Güncel Yayıncılık tarafından basılan Arsen Lüpen serisi 7 kitaptan oluşmaktadır. Onun için, hırsızların piri denilebilir ve kendisini Kibar Hırsız olarak tanıtır. Her zaman esprili ve kibardır. Kandan nefret eder, olabildiğince silah kullanmaz, Jiu Jitsu bilir, iyi rol yapar, iyi nişancıdır. Her zaman istediğini elde eder. Kadınları kendine âşık etmekte üzerine yoktur fakat her zaman onları bir şekilde kaybeder. Arsen Lüpen, 2004 yılında yönetmen Jean-Paul Salome tarafından beyaz perdeye tekrar aktarılmıştır. Film serinin tüm kitaplarından kesitler içerir. Peyami Safa, "Server Bedi" takma adıyla yazdığı "Cingöz Recai" isimli karakteri Arsen Lüpen'den etkilenerek oluşturmuştur. Dancing Lasha Tumbai Dancing Lasha Tumbai. (Ukraynaca: "Данцінґ Лаша Тумбай"). Verka Serduchka (Andriy Danylko) tarafından seslendirilen şarkı 2007 Eurovision Şarkı Yarışması'nda ikinci olmuştur. Circus Maximus Circus Maximus (Latince "en büyük Circus", İtalyanca Circo Massimo), Roma'da antik bir hipodrom ve kitlesel eğlenceler için toplanma yeri. Roma'da, Aventine ve Palatine tepeleri arasındaki vadiye inşa edilmiş olan yapının bulunduğu alandan başlangıçta Roma'nın Etrüsk'lü kralları tarafından halk oyunları ve eğlenceler için faydalanılmıştır. kesin olarak ilk oyunlar olan Ludi Romani (Roma Oyunları), Roma'nın ilk Etrüsk kökenli kralı olan Tarquinius Priscus tarafından bu alanda sahnelenmiştir. Bir süre sonra Circus, 2. yüzyılda Yunan etkisiyle düzenlenen halk oyunlarının ve festivallerin yapıldığı bir yer haline geldi.. Meeting the demands of the Roma yurttaşlarının eğlenceye olan aşırı ve savurgan talebinin karşılayabilmek için, Circus MÖ 50 yılında imparator Jül Sezar tarafından izlerden ölçüldüğü kadarıyla yaklaşık olarak 600 m (1,968 ft) uzunluğunda, 80 m (387 ft) genişliğinde ve yine yaklaşık olarak 250.000 izleyiciyi (çevre tepelerde ayakta duran izleyicilerle bu sayının daha da fazla olması muhtemeldir) alabilecek şekilde genişletildi. 81 yılında Senate, imparator Titus'un onuruna yakın doğu ucuna üç gözlü bir zafer takı yaptırdı. (Palatinum'un karşı tarafındaki Via Sacra'da bulunan Titus Kemeri ile karıştırılmamalıdır ). İmparator Domitian, Palatine tepesindeki yeni sarayının, yarışları daha kolay izleyebilmek için Circus'la birleştirilmesini emretti. İmparator Trajan, 5000 yeni koltuk ekletti ve İmparator koltuğunu seyirciler tarafından görünürlüğünü arttırabilmek için büyütülmesini emretti. Araba Yarışları Circus'ta düzenlenen en önemli etkinliklerdi. Pist on iki arabayı alabilecek kapasitedeydi ve pistin iki tarafı "spina" olarak adlandırılan bir orta yükselti ile bölünmüştü. "Spina" kısmen diyagonal olarak yerleştirilmişti ve üzerinde değişik tanrıların heykelleri bulunuyordu. Hemen yanındaki bir Mısır obelisk'inin üzerinde Augustus heykeli dikilmişti. "Spina"' nın sonunda arabaların hızlı ve tehlikeli biçimde döndükleri döneme noktası, "meta" vardı. "Spina" nın tepesinde bulunan döndürülebilinir metal yunusların aşağıya doğru çevirilmesiyle yarışın kaçıncı turunda olunduğu anlaşılabiliniyordu. Araba yarışları oldukça tehlikeliydi çünkü hemen her yarışta sık sık olan ve bir ya da birkaç sürücünün ölümüyle sonuçlanan müthiş kazalar meydana gelebiliyordu. Pistin bir tarafının başı tüm arabaların yarışa yan yana başlayabilmesine olanak sağlaması için diğer tarafa oranla daha geniş yapılmıştı. Bu yer sayesinde tüm araçlar ilk dönüş noktasına kadar aynı istikamette ve eşit uzaklıkta gidebiliyorlardı. Bu araba yarışları sırasında, start'ta iyi bir yer kapabilmek için rüşvet verme oldukça sık rastlanılan bir durumdu. Yarışın ortalama toplam uzunluğu yaklaşık olarak 6.5 km'dir (4 mil). Circus'un şimdi çimle kaplı yarış pisti "spina" haricindeki diğer bölümleri hakkında çok az şey bilinir. Başlangıç kapısının bazı bölümleri ele geçmiş olsa da oturakların birçoğu tahrip edilmiş ve parçaların birçoğu Ortaçağ Roma'sında yapı malzemesi olarak kullanılmıştır. Yandaki resimde görülen Obelisks, 16. yüzyılda Papa Sixtus V tarafından yerinden sökülerek Piazza del Popolo'ya diktirilmiştir. 19. yüzyılda başlayan bilimsel kazıları, kısmi rekonstrüksiyon takip etmiştir. Circus Maximus, Roma'daki ilk ve en büyük Circus olma onurunu elde etmiş olsa da var olan tek örnek dğildir. Diğer Roma Circus'ları; Circus Flaminius (Ludi Plebeii Plebs oyunlarının yapıldığı yer), Maxentius Circus'u ve Nero Circus'u'dur. Circus, Roma kentinin ortasında büyük, yeşil bir alan olarak, düzenlenen konser ve gösteriler yardımıyla hâla ara sıra Roma'lıları eğlendirmeye devam etmektedir. Live 8 Roma Konseri, 2 Temmuz 2005'te burada yapılmış yine 2006 FIFA Dünya Kupası'nı İtalya'nın kazanamasının ardından burada yapılan kutlamalara yaklaşık 700,000 kişi katılmıştır. Son olarak Circus, efsanevi Rock grubu Genesis'in 2007 yılında yeniden bir araya gelmesi nedeniyle düzenlenen turun Avrupa bölümünün son ayağı olarak burada verdiği ücretsiz konser nedeniyle kullanılmıştır. YÄ±lmaz Yavman Yılmaz Yavman (d. 1949 İzmir), Türk eski futbolcudur. 1974-1975 sezonunda Galatasaray'da futbol oynadı. Daha sonra Kayserispor'a transfer oldu. Uzun yıllar Kayserispor'da futbolcu olarak bulunduktan sonra teknik heyette görevine devam etti. Teknik direktörlük döneminde, daha sonraları isim değiştirip Kayseri Erciyesspor adını alan Kayseri Emniyetspor'u 3. Lig'e çıkararak takımın tarihinde ilk kez profesyonel liglerde oynamasını sağlamıştır. Daha sonra Kayserispor yönetici kadrosuna geçmiştir. HiyerarÅŸi Hiyerarşi, oluşum açısından () kelimesine dayanan, bir toplumdaki ya da kuruluştaki bireylerin belirli faktörlere bağlı olarak statü, görev, alt ve üst arası ilişkiler sınıflandıran ve bu sınıflara bağlı standartlar sunan yapı. Hiyerarşi,modern toplum ve geleneksel toplum ayrımının oluşumunda eşitlik ,özerklik,özgürlük kavramlarına zıt formda kullanılır.Modern toplum için özerk,özgür ve eşit tanımları yapılırken,geleneksel toplumda hiyerarşi tanımı görülür. Hiyerarşinin daha kolay kavranması adına topluma ve toplum içindeki sosyal yapılanmalara bakılır. Hiyerarşi, toplum içindeki bir fikir ve uygulama alanı olan eşitliğin-Hristiyan ahlakı açısından tüm insanların tanrı tarafından eşit olduğu fikri, Kantçı düşünce açısından tüm insanlara aynı düzeyde saygı ve değer sunulması fikri ve bireyin mutluluk düzeyini yükseltmek için bireylere eşit davranılması düşüncesini savunan faydacı fikir karşıtı bir düzendir. Bu durumda eşitlik ilkesi içinde barınan koşullar dil, ırk,cinsiyet, siyasi düşünce, felsefi inanç, mezhep, din konularında kanuni eşitlik hiyerarşinin yapısında yer almaz. Bireyin dış baskıya maruz kalmadan,kendini ve varoluş şeklini seçmesi, bu seçimlerinin kendisi için bilinçli birer kural haline geldiği yaşamı seçmesi durumu.Özerk bireylerden oluşan toplumlarda her birey kendisi için kararı vereceği için belirli faktörlere bağlı sınıflandırmalar yapılamaz. Dolayısıyla birden fazla özerk bireyin bulunduğu toplumlar hiyerarşiye ait değil demokratik sayılır. Bireyin dış etkenlerden bağımsız düşünmesi ve bu düşüncelerle kendi iradesi doğrultusunda karar verebilme gücü.Özgür olmayan birey ait olduğu toplumda çeşitli sınıflandırmalara dahil edilir ve buna bağlı olarak hiyerarşi düzeninin belirli basamaklarına yerleştirilir. Özgürlük, özerkliğin içinde değerlendirilen bir kavramdır. Özgür olmak için özerk olmak şart değildir ancak özerklik adına özgürlük şarttır. Başlangıçta bir ilkel komün süreci yer alır ve bu süreçte henüz hiyerarşi gözlenmez. Bu toplumsal oluşumda avlanma, meyve toplama, barınak yapma gibi alanlarda ortaklaşa bir çalışma yürütülür. Ancak eğer bu ilkel komünde bir hiyerarşi aranırsa, toplum hiyerarşisinin anaerkil olduğu görülür. Eğitim bakımından kadın merkezli bir yönetime sahip olan ailede,kendi içlerinde barındırdıkları en yaşlı kadının öğütlerini kural olarak geçerlidir. Fakat yine de asıl hiyerarşi ayrımı, ilkel komünün sonrasındaki aile kavramındadır. Toplumun başlangıç birimi ailedir. Ailenin içerisinde kendine özgü bir hiyerarşi çoğunlukla yer alır. Bu ilk ve küçük toplumdaki hiyerarşi düzeni fiziksel ve ekonomik açıdan güçlü olanın üstte, bu faktörler bağlamında güçsüz olanın altta ve düzene uyan tarafta olduğu görülür. Hiyerarşi düzeninin ikinci oluşum aşamasını üretici güçlerin ilerlemesi oluşturur. Başlangıçtaki ilkel komün içerisinde toplanan mallar ancak ortak kullanım için yeterli haldedir dolayısıyla mallara el koyarak maddi üstünlük sağlamak ve hiyerarşiyi başlatmak isteyen birey geri kalanların ölümüne neden olacaktır ancak bu ikinci hiyerarşinin oluşumu aşamasında insanların, toplanan mallara ulaşma şekilleri gelişmiştir. Öncelikle ok ve yay yardımı ile hayvan evcilleşitirilmesinin ardından metal aletler ile tarım yapılması zanaat ve tarımı farklılaştırır.Bu yöntemler sayesinde insanlar, ilkel komüne oranla daha bol kaynaklara sahiptir. Dolayısıyla insanlar arasında ortak mal kullanımının dışında yeni bir mal çokluğu-azlığı hiyerarşisi başlar. Bunun dışında hayvan evcilleştirilmesi durumu,bu işi yapan erkeği ekonomik açıdan üstün kılar.Bu nedenle anaerkil aile düzeninden ataerkil hiyerarşiye geçiş yapılır.Bu bağlamda kadın cinsinin aşağılanmasının ilk aşaması gözlemlenir. Bir önceki hiyerarşi oluşumu aşamasından elde edilen fazla mallar, yeni bir değiş-tokuş süreci başlatır. Başlayan bu değiş-tokuş süreci zengin-fakir ayrımını beraberinde getirir.Bunun sonucunda erkek ile başlayan ekonomik hiyerarşi daha netleşmiş ve gelişmiş olur. Bir yandan gelişen ve çoğalan bu topluluklarda gözlemlenen yeni tarım ve zanaat çalışması, insanları iş bölümüne ve sınıflandırmaya yönlendirir. İş bölümünün sonrasında, yapılan işlerden elde edilen zenginlikler toplumun geri kalanına göre daha küçük bir kısmının mallarının artmasına neden olur. Bu zengin ve sayıca az kesim, hiyerarşinin yeni üst basamağı halini alır. Önceki dönemde, herhangi bir nedenle yapılan savaş sonrası ele geçirilen alanın halkı ,ortak çalışmadan elde edilen ürünlerin yalnız çalışana yetmesi ve bir artı gelir sağlamaması nedeniyle faydasız tüketici olarak görülür. Bu nedenle de öldürülür ancak yeni iş düzeni ve fazla iş gücünden elde edilen fazla mal durumu savaş kazananlarının, savaşın yenilen tarafını köle olarak çalıştırma gücünü ortaya çıkartmış olur.Bu durumda yeni hiyerarşinin yapısında alt tabaya köle adı verilen çalışanlar konumlandırılırken üst yapıya da efendiler gelir.Bunun sonucunda diğer aşamaların çok daha üstünde olan yeni bir sömürülenler-sömürenler hiyerarşisi ortaya çıkar. Kölelerden elde edilen gelirler, köleler hiçbir mülkiyete sahip olmadığı için, efendilerinin olur. Bununla birlikte özel mülkiyet kavramı da doğar.Bütün bunlar sonucunda aşamalı olarak hiyerarşi topluluğuna geçiş yapılır. Serebro Serebro (Kiril: "Серебро", Türkçe: "Gümüş"), 2007 Eurovision Şarkı Yarışması'nda Rusya adına Song Number One adlı şarkıyla yarışan grup. 2007 Eurovision Şarkı Yarışması'nda 3. olarak büyük bir başarı elde etmişlerdir. Grup Eurovision'dan önce de çeşitli organizasyonlarda da görev alıyordu. Ağırlıklı olarak pop grubu gibi gözükseler de aslında Serebro Grubu bir Pop-Rock grubudur. Grubun bir diğer ilginç tarafı da kızlarının oldukça güzel olması ve bu özellikleriyle de küçük yaşlarda Moskova'nın Pretser şirketinin dikkatini çekmiş olmalarıdır. Hepsi de modellik eğitimi alan grup üyelerinin geçmişi düşünmemek gibi bir anlayışları vardır. Bunu da demeçlerinde açıkça belirtmişlerdir. Song Number One "Song #1" (), Serebro tarafından seslendirilen 2007 Eurovision Şarkı Yarışması'nda Rusya'yı temsil eden şarkı. Şarkı İngilizce dilinde seslendirilmiştir. Şarkı Daniil Babichev tarafından yazılmıştır. Şarkı yarışmanın finalinde Letonya'nın temsilcisi Bonaparti.lv'nin şarkısı "Questa notte"'den sonra ve Almanya'nın temsilcisi Roger Cicero'nun şarkısı "Frauen regier'n die Welt"'dan önce 15. sırada çıkmıştır. 24 şarkı arasından 3. olmuştur. Bir sonraki gelen 2008 yarışması'nda Rus katılımcı, "Believe" adlı şarkısıyla Dima Bilan olmuştur. Stoyan Yankulov Stoyan Yankulov (Bulgar: Стоян Янкулов; 10 Eylül, 1966; Sofya, Bulgaristan HC) Bulgar perküsyonist. 2007 Eurovision Şarkı Yarışması'nda Elitsa Todorova ile birlikte Bulgaristan'ı Voda adlı şarkıyla temsil ederek ve beşinci olmuşlardır. Daha sonra 2013 Eurovision Şarkı Yarışması'nda ülkesini tekrar Elitsa Todorova ile birlikte temsil etmek üzere Bulgaristan Ulusal Televizyonu tarafından seçilmişlerdir. Work Your Magic Work Your Magic, Dmitry Koldun tarafından seslendirilen, 2007 Eurovision Şarkı Yarışması'nda 154 puan ile 6. olan şarkıdır. Meta eklentisi Meta eklentisi; bir HTML biçimiyle yazılmış sayfanın içinde yer alan, sıklıkla arama motorlarının, ilgili internet sitesini doğru biçimde sınıflandırmasını sağlayan, yanı sıra tarayıcıya çeşitli yönergeleri uygulatan tanımlama ipuçlarıdır. Google , Yandex, Bing gibi arama motorlarının siteleri listeler iken kullandığı başlıkların altında görünmekte olan açıklama kısımlarıdır. Kullanılmakta olan meta açıklamalarında makalenin özet bilgisi yazılabilir. Önerilmekte olan karakter sayısı 150 ve 160 karakteri geçmemelidir. Ayrıca Facebook, Twitter, Pinterest gibi siteler için de ayrıca meta etiketleri sitelerde oluşturulabilmektedir. Ne ver', ne boysya Ne Ver, Ne Boysia (Kiril: "Не верь, не бойся"; Türkçe: ""Güvenme, korkma""). 2003 Eurovision Şarkı Yarışması'nda 3. olan şarkıdır. t.A.T.u. tarafından seslendirilmiştir. "İnanma Korkma" anlamına gelir. Şarkının tanıtımının cinsel görüntülerle yüklü bir şovla yapılacağı sanılmıştır (EBU yetkilileri grubu bu konuda uyarmıştır)ancak tanıtım gayet sade olmuştur. Şarkı 26 Mayıs 2003'teki İngilte'rede çıkan 200 km/h in the Wrong Lane albümüne eklendi. Daha sonra şarkı ve şarkının remiksleri 25 Kasım 2003'te piyasaya sürülen t.A.T.u Remixes albümüne eklendi. Şarkı 2006 yılında The Best isimli derleme albüme de konuldu. 11. sırada yarışan t.A.T.u, beklenenin aksine sansasyonel kostümler yerine üzerlerinde 1 yazan tişörtler ve kot pantolonlar giydiler; üzerinde 1 yazan tişörtlerle 1. olacakları mesajını vermeye çalıştılar. Aynı zamanda sahnede 2 kişi oldukları için yan yana bulunduklarında tişörtlerindeki 1 rakamlarının birleşerek şarkının sahne numarası olan 11 rakamını oluşturduğu için bu yolu tercih etmişlerdir. Grup Rusya adına 164 puan aldı ve 26 ülke arasından birinciliği 3, ikinciliği 1 puanla kaçırarak 3. oldu. Türkiye t.A.T.u'ya (Rusya'ya) 10 puan Verdi Şarkının klibinde gerçek savaş ve kaza görüntüleri kullanılmıştır. Ayrıca Lena ve Julia da klipte görülmektedir. Şarkının ve videonun Youtube ve Myspace'de resmi sayfaları bulunmakta. Lurtz Lurtz, Peter Jackson ve yardımcı arkadaşlarının Yüzüklerin Efendisi film üçlemesi için uydurdukları bir karakterdir. Bu isim Tolkien tarafından hiç kullanılmamıştır. J. R. R. Tolkien'in kurgusal Orta Dünya evreninde "Lurtz" adında bir karakter yoktur. Lurtz, bir uruktur. Uruk ırkı, orklar ve insanlar karışımından oluşmuş olan melez bir ırktı, bu sayede orklar gibi güneş ışığından rahatsız olmuyorlar, insan gibi her vakit yeryüzünde dolaşabiliyorlardı. Saruman, Lurtz'u yüzüğü bulması için görevlendirdiği uruk topluluğunun başına geçirir. Saruman'ın Lurtz'u baş ork olarak seçmesinin nedeni kibri, öfkesi, hırçınlığı ve çok güçlü olmasıydı. Lurtz'u ilk gördüğü yerde büyücü