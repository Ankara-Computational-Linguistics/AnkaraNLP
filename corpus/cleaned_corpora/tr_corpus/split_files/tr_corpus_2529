bol, kısa bacaklı bir hayvandı bu. Kıyıdaki kayalıkların yanında koşuyor, Alpa'ya yetişmeye çalışarak sakarca, hantal sıçrayışlarla ilerliyordu. Tüylü hayvan, köpeğimle yan yana gelince savunma pozisyonuna geçti. Sansargiller familyasının en büyük üyesi olan ayı sansarını tanıdım. Ayı sansarı, dağ ormanlarında yaşar ve misk geyikleriyle karacaları avlar. Geyik yollarındaki bir ağacın dalında saatlerce kıpırdamadan oturup av bekler. Kurbanlarının özelliklerini, sevdikleri yerleri ve alışkanlıklarını en ince ayrıntılarına kadar bilir. Örneğin, misk geyiğinin kar tabakası kalın olduğu zaman yeni patikalar açma zahmetinden kurtulmak için daire çizerek kaçtığından haberdardır. Bu yüzden bir geyiğin peşine düştüğünde, kurbanını bir tam daire çizene kadar kovalar, sonra da yol üstündeki bir ağaca tırmanarak geyiğin yeniden ortaya çıkmasını bekler. Bu taktik işe yaramazsa, geyiği yorgunluktan yere devirmek için ara vermeden kovalar. Av peşinde olduğunda, ortaya çıkabilecek diğer geyiklere hiç aldırmaz ve gözden kaybetmiş olsa bile ilk avını kovalamaya devam eder. Alpa durup yabancıya merakla baktı, ateş edecektim ama Dersu kurşunlarımızı sakınarak kullanmamız gerektiğini söyleyerek beni durdurdu. Haklıydı. Köpeğime seslendim. Ayı sansan koşarak uzaklaşıp yakındaki koyaklardan birine saklandı. Kamp yapacağımız yeri seçtikten sonra farklı yönlere ilerledik. Avlanmak için fazla vakit kalmamıştı. Geri döndüğümüzde gün bitmek üzereydi. Yavaş yavaş dağların ardında batan güneşin ışınlan akkavakların gövdelerini, ladinlerin sivri uçlarını ve sedirlerin tüylü başlarını aydınlatıyordu. Sessizliğin içinde kulakları sağır eden bir çığlık yankılandı. Dersu, Misk geyiği, diye fısıldadı. Bir-iki dakika sonra karacaya çok benzeyen, sadece biraz daha kısa boylu ve daha koyu renk kürklü bir hayvan gördüm. İki sivri uçlu diş, ağzından yere doğru uzanıyordu. Yüz adım kadar koştu, durdu, zarif başını bizden yana çevirdi. Dersu, Nerede. diye sordu. Elimle geyiği gösterdim. Nerede. diye sordu yeniden. Çok belirgin bazı şeyleri rehber olarak kullanarak onun bakışlarını yönlendirmeye çalıştım ama çabalarım boşa çıktı. Dersu geyiği göremiyordu. Sonra dikkatle tüfeğini kaldırdıi hayvanın durduğu yere doğru bakarak ateş etti ve ıskaladı. Kurşun ormana doğru gidip uzaklarda gözden kayboldu. Korkan geyik, çalıların arasına daldı. Vurdum mu. diye sordu Dersu ve onun atışının sonucunu bile görememiş olduğunu anladım. Iskaladın, dedim. Geyik kaçtı. Ya. dedi Dersu korkmuş bir sesle. Geyiğin birkaç dakika önce durduğu noktaya gittik. Yerde kan izi yoktu. Şakacı bir-iki söz söyledim, Dersu yere çöktü, tüfeğini kucağına koyarak gözlerini boşluğa dikti. Sonra birdenbire ayağa fırlayarak bıçağıyla en yakındaki ağacın üzerinde büyük bir çentik attı ve yüz elli adım kadar koştu. Geyiği ıskalamasının bir hata olduğunu ispatlamaya çalıştığını düşündüm. Ağacın üzerindeki çentik o mesafeden çok zor seçiliyordu, o yüzden Dersu biraz geri gelmek zorunda kaldı. Sonunda bir nokta seçti, tüfeğini omzuna dayayıp nişan aldı. Uzun süre o pozisyonda kaldı, gözlerini iki kere arpacıktan ayırdı. Tetiği çekmekte tereddüt ediyordu. Sonunda ateş etti ve hemen ağaca doğru koştu. Kollarının gevşekçe iki yanma sarkmasından, bir kez daha ıskalamış olduğunu anlayabiliyordum. Yanına gittiğimde, kasketiyle tüfeği yerde yatıyordu, Dersu da kocaman açtığı gözlerini boşlukta bir yere sabitlemişti. Omzuna dokundum. Nani irkildi ve konuşmaya başladı. Çabuk çabuk konuşuyordu. Eskiden benden önce kimse bulamazdı hayvanı. Yalnız ben bulurdum. Attığımı vururdum. Kurşunum hiç boşa gitmezdi. Artık elli sekiz yaşma geldim. Gözlerim iyi değil. Geyiğe kurşun - ıska. Ağaca kurşun, o da ıska. Çinliler için çalışmak istemiyorum. Onların işlerini anlamıyorum. Ne yapacağım ben şimdi. Şakalarımın ne kadar yersiz kaçtığını anladım. Yaşamını avlanarak kazanan bir orman adamı olan Dersu için gözlerinin bozulması, ölmekle eş değerdi. Dünyada yapayalnız olduğu için, durum daha da trajik bir hal alıyordu. Nereye gider, ne yapardı. Kır saçlı yorgun başını nereye dayayabilirdi. Onun için çok üzülmüştüm. Boşver, dedim. Bana çok büyük yardımların dokundu. Senin sayende başımı defalarca dertten kurtardım. Sana çok şey borçluyum. Evimde her zaman sana yer var. Birlikte yaşarız. Dersu eşyalarıyla oynamaya başladı. Eline aldığı tüfeğine, bir daha kullanamayacağı bir aletmiş gibi bir ifadeyle bakıyordu. Nehrin yakınında birbirimizden ayrıldık. O kampa döndü, ben de bir av bulmayı ümit ederek yerimde kaldım. Ormanda uzun süre gezindiysem de, hiçbir şey göremedim. Sonunda pes ederek geri dönüş yoluna koyuldum. Birdenbire çalıların arasında bir şey kıpırdadı. Olduğum yerde kalarak silahımı hazırladım. Haif bir hışırtı daha oldu ve bir karaca ürkek adımlarla gürgen ağaçlarının arasından çıktı. Dalgın dalgın otlan kemiren hayvan, anlaşılan benim varlığımın farkında değildi. Hemen nişan alıp ateş ettim. Biçare hayvan öne doğru atılacak oldu, sonra yere yıkıldı. Bir dakika sonra ölmüştü. Kemerimi kullanarak bacaklarını birbirine bağladığım karacayı omzuma vurdum. Ensemden aşağı ılık bir şeyler aktı. Kan. O zaman yükümü yere bıraktım ve bağırmaya başladım. Dersu'nun yanıtı hemen ormanda yankılandı. Nani silahı olmadan geldi, ganimetimizi bir sırığa asıp birlikte taşıdık. Avdan sonra kendimi yorgunluktan bitip tükenmiş hissediyordum. Akşam yemeğinde Dersu'ya Rusya'dan bahsettim her köşesinde tehlikelerin ve zorlukların kol gezdiği taygadaki gezgin yaşantısını bırakıp benimle birlikte yaşamak üzere şehre gelmesini söyledim ama Nani daha önce olduğu gibi sesini çıkarmadı. Düşüncelere gömülmüş haldeydi. Sonra gidip yattım. Gecenin bir yansı uyandığımda, ay yükselmişti. Doğa, derin bir uykunun koynundaydı. Ayışığında yıkanan uçsuz bucaksız deniz ve göz kırpan yumuşacık yıldızlarla bezeli bir gökyüzü kadar insanı büyüleyen bir manzara olamaz. Koyu renk sular, sahil boyunca uzanan kayaların büyüklüğü, tepeleri kaplayan sessiz orman, tarif edilemez bir güzellikte ve muhteşem bir uyum içindeydi. Dersu ateşin yanında oturuyordu. Uymadığını gördüm. Benim uyandığıma sevindi, çaydanlığı ateşe koydu. Heyecanlıydı ve beni rahat ettirmeye çalışıyordu ki tekrar yatmayayım. Onun isteğine uydum, uykumun kaçmış olduğunu söyledim. Dersu ateşe bir-iki kütük attı ve alevler iyice parlayınca ayağa kalkıp törensel bir edayla konuşmaya başladı. Yüzbaşı. diye bağırdı. Şimdi konuşacağım. Dinlemen lâzım. Bana eski yaşamını, dünyada nasıl bir başına kalmış olduğunu ve hayatını avcılıkla kazandığını anlattı. Tüfeği her zaman sadık dostu olmuştu. Geyik boynuzlan satar, karşılığında Çinlilerden tütün, kurşun ve üst baş alırdı. Gözlerinin onu yarı yolda bırakacağı aklının ucundan bile geçmemişti. Oysa son altı aydır yavaş yavaş bu gerçeği fark etmeye başlamıştı. Gözlerinin iyileşeceğini ummuştu hep ama bugün artık avcılık günlerinin sona erdiğini kesinlikle anlamıştı. Bu da paniğe kapılmasına neden olmuştu. Sonra benim çatımın altında barınak ve yemek bulabileceğine dair söylemiş olduğum sözlerden bahsetti. Teşekkür ederim yüzbaşı, diye bitirdi sözlerini. Çok teşekkür ederim. Sonra birdenbire diz çökerek alnını toprağa değdirdi. Onu ayağa kaldırmak için atıldım ve hayatımı ona borçlu olduğumu, benimle birlikte yaşamaya razı olduğu takdirde onu seve seve yanıma alacağımı söyledim. Sonra Dersu'nun dikkatini dağıtmak için çay içmeyi teklif ettim. Bekle yüzbaşı, diye sözümü kesti Dersu. Daha konuşacağım. Gençken, Çinli bir arkadaşından ginseng arayıp bulma sanatım öğrenmişti. Ginseng köklerini hiç satmamıştı, hepsini Lefu'nun üst kısımlarında yeniden ekmişti. Tarlasını en son on beş yıl kadar önce ziyaret etmişti. Bitkiler iyi durumdaydı. Toplam yirmi iki ginseng bitkisi vardı. Onların hayatta kalıp kalmadıklarını bilmiyordu ama kalmış olduklarını düşünüyordu çünkü tarlasını kurmak için daha önce hiç insan ayağı basmamış ıssız bir yer seçmişti. Hepsi senin, dedi. Şaşaladım. Kökleri Çinli tüccarlara satıp parasını alması için onu ikna etmeye çalıştım ama Dersu ısrar ediyordu. Onlara ihtiyacım yok, dedi. Uzun yaşamayacağım. Yakında öleceğim. Ginsengi sana vermek istiyorum. Bana yalvaran gözlerle bakınca, daha fazla direnemedim. Reddetmem onu çok kıracaktı. Hediyesini kabul ettim ama benimle Khabarovsk'a gelmesi şartıyla. Kabul etti. Baharda Lefu'ya gidip değerli kökleri aramaya karar verdik. O sırada ateşten parlak, uzun bir alev dili yükseldi, anlaşmamızın sessiz tanıklan olan yakındaki çalılıkları ve kayaları aydınlattı. Doğuda bir pembelik belirdi. Şafak söküyordu. Ateşimizin kızıl közleri külden battaniyelerin altında parlaklıkları kaybederek dumanlar çıkarttılar. Alevler kendi içlerine çekiliyor gibiydi. Hadi biraz uyuyalım, dedim. Dersu ayağa kalkıp çadira çeki düzen verdi. Uzandık ve anında derin uykuya daldık. Uyandığımızda güneş yükselmişti. Berrak sabah havasında acı bir soğuk vardı. Durgun suların üstünü kaplayan ince buz tabakasının ışıltısı arasında, donmamış su birikintileri karaltılar halinde seçiliyordu. Soğuk etle kahvaltı ettik, lokmalarımızı çayla mideye gönderdikten sonra sırt çantalarımızı toplayıp Nakhtokhu'ya dönüş yolculuğuna koyulduk. Ekibimizin geri kalanı sabırsızlıkla bizi bekliyordu. Arinin bir deniz aslanı, Zakharov da bir fok vurmuştu. Elimizde artık yeteri kadar deri, bol bol da et vardı. 12 Kasım'dan 16 Kasım'a kadar dört gün boyunca kampta kaldık. Bu süre içinde adamlar yabanmersini ve çam fıstığı topladılar. Dersu elimizdeki iki deri karşılığında Udegeler'den bir tane tabaklanmış sığın postu aldı ve yerli kadınlara bizim için unta kestirdi. Untalarımızı ayaklarımıza uygun ölçüde olacak şekilde kendimiz diktik. 17 Kasım'da sabah erkenden Nakhtokhu'dan ayrıldık, Amagu yerlilerinin yanına gidiyorduk. Yola çıkarken, Hai Pa-tou'nun yelkenini göreceğime dair boş bir umutla yeniden ufku taradım. Deniz ıssızdı. Rüzgâr karadan esiyordu. Kıyıdaki sular durgundu ama açıklarda büyük dalgaların yuvarlandığını görebiliyordum. Yola çıkış işaretini vermek için elimi salladım. Geri dönmek bana çok aykırı geliyordu ama başka seçeneğimiz yoktu. Dönüş yolculuğumuz olaysız geçti ve 23 Kasım günü Kusun'a vardık. 28 Gökyüzü bulutlarla doluydu. Sabah onda kar yağmaya başladı ve birkaç saat kesintisiz yağdı. Kusun'daki yerlilerin yanında verilen kısa bir moladan sonra yola devam etmeye niyetliydim ama yerliler bir gün daha kalmamızı tavsiye ettiler. Udegeler, bu kadar sakin geçirilen günlerden sonra bir fırtına beklememiz gerektiğini söylüyorlardı. Bölgedeki Çinliler de tetikteydi, batıya doğru bakıp duruyorlardı. Neden çekindiklerini sordum, Kyamo Dağ- ları'nm karla kaplı zirvelerini gösterdiler. Tepelerin önceden açıkça seçilen eteklerinin artık belli belirsiz görülebildiğini ancak o zaman fark ettim. Sanki dağlar pipo içiyordu. Çinliler fanzalarının çatısını yakındaki ağaçlara ve kütüklere bağlıyor, tahıl yığınlarını ot örgü ağlarla örtüyorlardı. Önceleri ürkekçe esen rüzgâr, gitgide şiddetlenmeye başlamıştı. Eserken, kasvetli bir pusu etrafa yayıyor gibiydi. Dönüyor, yerden karları, toprağı ve kuru yapraklan havalandırıyordu. Akşama doğru büyük bir hıza ulaştı. Rüzgâr sayacımı açmak için açıklığa çıktım ama şiddetli bir hava akımı aletin çarkını kırdı, beni de yere devirdi. Gözümün kıyısıyla, çatıların birinden sökülmüş olan huş ağacı kabuğundan bir levhanın ve kabuk parçalarının havada nasıl uçuştuğunu gördüm. Rüzgâr, iki tekerlekli bir Çin arabasını bahçe boyunca sürükleyip çite çarptırdı. İyi bağlanmamış bir saman yığını, darmadağın olup gitti. Sabaha doğru rüzgâr biraz yatıştı. Sakinlik dönemlerini kuvvetli esintiler takip ediyordu. Gün ışımaya başladığında, köyü güçlükle tanıyabildim. Fanzalardan biri yerle bir olmuştu, bir diğerinin duvarı yıkılmıştı. Köklerinden sökülmüş ağaçlar dört bir yana dağılmış durumdaydı. O zaman yola çıkmamız gerekirdi ama bir şey beni engelledi. Yol arkadaşlarımın hepsi yorgun, Çinli ev sahiplerimiz de çok konukseverdi. Bir gün daha kalmaya karar verdik. İyi ki de öyle yapmışız, çünkü genç bir Udege sahilden yanımıza geldi ve bize çok iyi haberler getirdi. Hai Pa-tou dönmüştü ve bütün eşyalarımız sağlamdı. Yoldaşlarım sevinçten kendilerinden geçti. Herkes mutlulukla birbirinin elini sıkıp duruyordu. Bana gelince, sevincimden havalarda uçuyordum. Ertesi gün şafak sökerken hepimiz sahildeydik. Hai Pa-tou 'nun sevinci de bizimkinden aşağı kalmıyordu. Kangehiu Nehri'nin yakınlarında bir esinti onu şaşırtıp Sakhalin sahiline sürüklemişti. Hai aklı başında davranarak, sahile yakın kalmak için elinden geleni yapmıştı. Bunu beceremediği takdirde rüzgârın onu Japonya'ya sürükleyeceğinin pekâlâ farkındaydı. Sakhalin'den anakaraya gitmiş, oradan da sahil boyunca güneye inmişti. Nakhtokhu'nun ağzına vardığında, Udegeler'den Amagu'ya doğru yola çıktığımızı öğrenmiş, peşimizden gelmek üzere yelken açmıştı. Bir gün önceki fırtınayı Kholonku Nehri'ne sığınarak atlatmış, oradan Kusun'a olan mesafeyi de tek bir günde aşmıştı. Kafamda hemen yeni bir plan belirmeye başlamıştı. Kusun'dan yukarı Sikhota-alin'e çıkmaya ve oradan Bikin'e geçmeye karar verdim. Erzak, alet edevat, giysi, ayakkabı, malzeme ve kurşun. Artık bunların hepsine sahiptik. Hai Pa-tou kış boyu Kusun'da kalacağını söyledi. Denize açılmak artık tehlikeliydi. Sahilde buz kütleleri belirmişti, nehir ağızlan donuyordu. Adamların hiç vakit kaybetmeden tekneyi boşaltmaya koyuldular. Sonra direklerini, dümenini ve yelkenlerini söktükleri tekneyi kıyıya çekip ahşap kızakların üstüne yerleştirdiler, kızakları da mandallarla sağlamlaştırdılar. Ertesi gün narta1 yapmaya başladık. Yerlilerden üç tane almıştık ama hâlâ beş tane eksiğimiz vardı. Zakharov'la Arinin marangozluktan anlıyorlardı. İki Udege de yardım etmeye gönüllü oldu. Dersu onları denetliyordu. Tavsiyeleri daima akıllıcaydı. Adamlar da bunu bildikleri için, önce Dersu'nun onayını almadan hiçbir şey yapılmıyordu. 25 Kasım'da Dersu, Arinin ve ben, Kusun'un ağzına yapılan bir balık avı gezisinde yerlilere katıldık. Udegeler yanlarına meşaleler ve ağır tahta çıngıraklar aldılar. Akarsuların arasında, tozağaçlan, karaağaç ve söğütlerle kaplı bir adada, üstünü ot bürümüş acayip yapılar gördük. Japon balıkçıların el işçiliğini hemen tanıdım. Kurnazca gözden gizlenmiş balıkhaneler ne karadan, ne de denizden seçilebilirdi. Kulübelerden birine rahatça yerleştik. Akıntının ulaşmadığı sular donmuştu. Buz, ayna gibi pürüzsüz, berrak ve şeffaftı. Arasındaki boşlukları, derinlikleri, yosunlan taşları ve akıntının getirdiği döküntüleri görebiliyorduk. Udegeler buzda birkaç delik açtılar ve ağlarını suya bıraktılar. Alacakaranlık indiğinde, meşalelerini ateşlediler ve çıngıraklarıyla korkunç bir gürültü çıkararak deliklere doğru koştular. Işıklardan ve sesten serseme dönen balıklar, deliler gibi çırpınarak ağa yakalandılar. Muhteşem bir av oldu. Udegeler aksi yönden deliklere doğru koşarak aynı işlemi bir kez daha tekrarladılar, sonra her şeyi yeni baştan yapıp benzer sonuçlar elde etmek üzere göle doğru gittiler. Saat onda, bu kadarmın yeterli olduğuna karar verdik. Udegeler'in bazılan evlerine dönerken, bazılan da geride kaldı. Bir önceki yıldan tanıdığım bir Udege olan Logada, geride kalanların arasındaydı. Gece çok soğuk ve rüzgârlıydı. Ateşin çevresi bile fazla ısınmıyordu. Gece yarısı civarında Logada'yı merak edip nerede olduğunu sordum. Arkadaşlarından biri, onun açık havada uyuduğunu söyledi. Giyinip kulübeden çıktım. Hava zifiri karanlıktı, sert rüzgâr yüzümü ısınyordu sanki, nehir kenarında aşağı yukan yürüdüm ve kulübeye dönerek Logada'nın ateşini bulamadığımı söyledim. Udegeler onun ateş yakmamış olduğu cevabını verdiler. Ağzım açık kaldı. Udegeler omuzlarını silkerek kayıtsızca, Ateş yok, diye tekrarladılar. Dostumun başına kötü bir şey gelebileceğinden korkarak küçük fenerimi yaktım ve onu aramaya gittim. İki Udege de benimle geldi. Logada'yı kıyıda, kulübemizden yaklaşık elli adım ötedeki bir kuru ot yığınının üstünde uyurken bulduk. Saçları kırağı doluydu, aynı şekilde sırtını da bir kırağı tabakası kaplamıştı. Omzunu tutup şiddetle sarstım. Logada ayağa fırlayıp kirpiklerindeki kırağı tanelerini temizledi. Titremiyordu. Belli ki soğuğu hiç hissetmemişti. Üşümedin mi. diye sordum hayretler içinde. Hayır, dedi ve neler olduğunu sordu. Udegeler benim karanlıkta onu aradığımı söylediler, Logada da kulübe çok kalabalık olduğu için açık havada uyumaya karar verdiğini açıkladı. Ceketine sıkıca sarındı, yere uzanıp yeniden uykuya daldı. Kulübeye dönüp olanları Dersu'ya anlattım. Boşver yüzbaşı, dedi Nani. Bu insanlar soğuktan korkmaz. Dağda yaşar, samur avlar. Her yerde uyur. Sırtım ay ışığıyla ısıtır. Udegeler şafakta yeniden balık avlamaya koyuldular. Bu defa başka bir taktik uyguluyorlardı. Buzdaki deliğin üstüne küçük, deri bir çadır kurmuş, deliğe ışık girmesini engellemişlerdi. Güneş ışınlan buza nüfuz ediyor, nehrin dibini aydınlatıyordu. Çakıllan, kabuklu hayvanlan, kumu ve yosunlan açık seçik görüyorduk. Suya daldınlan balık mızrağı nehrin dibinden sadece birkaç sanrim yukandaydı. Birbirine yakın dört delik, üstlerine kurulmuş dört de çadır vardı. Her deliğin başında bir balıkçı bekliyordu. Diğerleri değişik yönlere doğru dağıldılar ve balıklan yavaş yavaş çadırlara doğru yönlendirdiler. Balıklar deliklere yaklaştıkça, balıkçılar tarafından zıpkınla avlandılar. Mahsûl, bir önceki geceye göre daha bile bereketli oldu. 4 Aralık günü öğleden sonra, eşyalarımızı nartalara yerleştirdik. Ertesi sabah tek yapmamız gereken, yataklarımızı toplamak ve çayımızı içmekti. Çinliler bayraklar, çıngıraklar ve maytaplarla bizi uğurlamaya geldiler. Nehir, kalın bir buz tabakasıyla kaplıydı. Kervanımız, her biri doksan kilodan fazla gelen sekiz nartadan oluşuyordu. Kızak köpeklerimiz yoktu, nartaları kendimiz çekmek zorundaydık. Hava iyiydi. Nartalar buzun üzerinde kolayca kayıyordu. Adamların keyfi yerindeydi. Kısa süre sonra, Çinlilerin verdiği Wulenhou ismiyle de bilinen Buy Nehri'nin ağzına vardık, oradan itibaren Kusun'dan ayrılarak Sikhota-alin'e doğru ilerlemeye başladık. Wulenhou'da, iyi bir avcı ve çağlayanları açma konusunda yetenekli ve korkusuz bir gezgin olarak bütün bölgede nam salmış bir Udege olan Suntsai ile karşılaştık. Suntsai bize Sikhota-alin'e kadar rehberlik etmeyi seve seve kabul ediyordu ama onu bir gün beklememiz gerekiyordu. Önce kardeşini bir av gezisi için hazırlayacak, sonra da kendisi uzun yürüyüş için hazırlanacaktı. Akşam Suntsai bize balık ikramında bulundu. Kılıçba-lığından biraz küçük, bütün bir somon balığı hazırlandı. Çiğ balığa karşı duyduğumuz Avrupalı önyargılarından sıyrılarak, Udege ziyafetinin hakkını verdik. Ondan sonraki dört gün boyunca, yani 9 Aralık'tan 12 Aralık'a kadar Wulenhou'dan yukarıya yürüdük. Nehir, Sikho-ta-alin'de yükselir ve oradan güneydoğuya akar. Tekrarlayıp duran yangınlar dağ yamaçlarını ağaçlardan mahrum bırakmıştı. Orman örtüsü ancak dar şeritler halinde nehrin iki yanında ve akarsuların arasındaki adacıklarda mevcuttu. Donmuş dereciklere bakarak karar vermek gerekirse, Wulenhou'nun yaz mevsiminde bile derin bir nehir olduğu düşünülebilirdi, oysa bu doğru değildi. Tepelerden aşağı inen su, hızla akıp giderdi. Kışları ise durum bambaşkaydı. O zaman su çukurları, oyuklan ve diğer bütün boşluklan dolduruyor ve sonra donuyordu. İlk tabakanın üstünde yeni buz tabakaları oluşuyor, buz katman katman birikiyordu. Bu da bizim ilerleyişimizi kolaylaştmyordu. Daha geniş nehirlerde akıntı rüzgârın devirdiği ağaçlan sürükler, oysa küçük nehirlerde devrik ağaçlar olduklan yerde kalır. Bunu bildiğimiz için yanımıza birkaç balta, iki de şerit testere almıştık. Sık sık rastlanabilen devrik ağaçları arasından yolumuzu onlarla açacaktık. Dağ geçidine yaklaştıkça, buz miktarı artıyordu. Yeni katmanların üstünde buhar demetleri geziniyor, onların etrafından dolaşmak için tepelere tırmanmamız gerekiyordu. Bu da zaman alıyor ve çok çaba istiyordu. Ayaklarımız ıslanacak diye korkuyorduk. Udegelerin vaşak derisi ve bağırsak kirişiyle yaptıkları ayakkabılar gerçekten çok kullanışlıydı. Önemsiz bir mesele, bütün günümüzü aldı. Gece kampı su bastığını fark edememiştik, nartalardan biri de buz tutup yere yapışmıştı. Kızağı baltalarla parçalayıp sökmek, ayaklarındaki buzu ateşte eritmek, sonra da yeniden onarmak zorunda kaldık. Bu da bize ders oldu, bundan sonra geceleri nartaları tahta takozlar üzerine çektik. İlerlemek her gün daha da zorlaşıyordu. Sık ormanlardan, devrilmiş ağaçlarla dolu taşlık arazilerden geçtik. Dersu'yla Suntsai, ellerinde baltalarıyla önde yürüyorlar, nartalara yol açmak için çalılıkları kesiyor, ağaçlan temizliyor, kızakların devrilme ihtimali olan çukur ve yamaçlara takoz yerleştiriyorlardı. Dağlık bölgenin derinliklerine daldıkça, kar miktarı da artıyordu. Kabuklan soyulmuş yanık ağaçlar ve çıplak dallar, başımızı ne tarafa çevirirsek çevirelim göz alabildiğine uzanıyordu. Çok neşesiz bir manzaraydı. Tek bir ayak izi, tek bir kuş sesi yoktu. Suntsai, Dersu ve ben önde yürüyorduk, adamlar da peşimizdeydi. Konuştuklarını duyabiliyorduk. Kardan dışan çıkan bir kayayı incelemek için bir yerde durdum. Bir-iki dakika sonra, yol arkadaşlarıma yetişmek için aceleyle ilerlerken, onlan yere eğilmiş, ayaklarının dibindeki bir şeyi inceler halde buldum. Ne bu. diye sordum Suntsai'ye. Dersu, Üç gün önce bir Çinli geçmiş buradan, diye cevapladı. İzlerini bulduk. Belli belirsiz ayak izleri, yeni yağmış karla neredeyse tamamen gözlerden gizlenmişti. Dersu'yla Suntsai başka bir ayrıntıya işaret ettiler. İzler düzensizdi, zikzak çizerek ilerliyordu. Yolcu tökezlemiş, sık sık düşmüştü. Ayrıca kamp kurduğu iki nokta da birbirine yakındı. Hasta, diye karar verdiler. Adımlarımızı sıklaştırdık. Çinlinin devrilmiş ağaçlardan kaçınarak gücünü korumaya çalıştığını gördük. Yarım saat sonra izler keskin bir sapmayla yoldan ayrıldı. Onları takip ettik. Yakındaki bir ağaçtan iki karga havalandı. Ah, dedi Dersu olduğu yerde durarak. Adam ölmüş. Çinliyi nehir kıyısından elli adım kadar ötede bulduk. Adam sırtını bir ağaca dayayarak yere oturmuş, sağ dirseğini bir taşa dayamıştı. Başı bir yana eğikti. Sağ omzuna bir karga tünemişti. Kuş bizi görünce uçtu. Ölü adamın gözleri açık ve kar taneleriyle doluydu. Çinli, belli ki kamp kurmak istemişti. Sırt çantasını yere bırakıp çadır kurmaya girişmişti ama gücü onu terk etmişti. Adam ağacın altına oturmuş ve orada ölmüştü. Suntsai'yle Dersu, onu gömmek için geride kaldılar. Biz yola devam ettik. Bütün gün yürüdük, öğle yemeği molası bile vermedik. Devrilmiş ağaçlar, buz tabakaları, bataklıklar ve kayaların arasındaki üstü karla örtülü çukurlar zorlu engeller oluşturuyordu. Sekiz saat boyunca ancak beş kilometre civarında ilerleyebildik. Hızımız ancak saatte altı yüz metreydi yani. Akşam olduğu sırada Sikhota-alin'in eteğine vardık. Barometre altı yüz yetmiş metreyi gösteriyordu. Ertesi gün, yani 14 Aralık'ta, durgun ve soğuk bir sabaha uyandık. Güneş kırmızı bir küre olarak doğdu ve ortalığı pek ısıtmadı. Dağ doruklarındaki kar içinde mavimsi bir ton taşıyan uçuk pembe bir renkteydi. Yerden buhar bulutlan yükseliyordu. Gidip bunun sebebinin ne olduğuna bakmak için Dersu'yla Suntsai'yi çağırdım. Demirli su fışkıran bir pınardı. Etrafındaki kaya kırmızıydı, sudaki tortu da beyaz ve kireçli. Su sıcaklığı yirmi yedi dereceydi. Udegeler, sığınların uğrak yeri olan bu sıcak su kaynağını uzun süreden beri biliyorlardı ama bu bilgiyi Rus yerleşimcilerden inatla saklamışlardı. Pınarın çevresindeki her şey, sıcak buharların püskür-dükten sonra donması yüzünden ince bir buz tabakasıyla kaplanmıştı. Taşların, çalıların, yerde yatan devrilmiş ağaçların üstleri, güneşte elmas gibi ışıldayan benzersiz desenlerle doluydu. Ne yazık ki soğuk nedeniyle pınarın suyundan alıp kimyasal testler yapılması için yanımda götürmeme olanak yoktu. Biz pınarı ziyaret ederken, adamlar da kampı toplamışlardı. Önce yüklerle Sikhota-alin'e çıkardık, sonra nartaları almak için geri döndük. Sikhota-alin'in doğu yamacı tamamen çıplaktır. Bu yamaçtan daha soğuk, daha itici bir yer bulmak zordur. Geçmişte burada hayat dolu bir orman olduğuna inanamaz insan. Ancak birkaç ağaç hayatta kalmıştır. Suntsai, bir zamanlar burada pek çok sığın yaşadığını, hatta Buy Nehri'nin adının bölge ağzında sığın anlamını taşıyan sözcükten geldiğini anlattı. Ne var ki, orman yangınlarından sonra hayvanlar göç etniş, Wulenhou Vadisi de ıssız bir yer haline gelmişti. Adamlar nartaların sonuncusunu da tepeye çektiği sırada, güneş gökyüzünde bayağı yol almıştı. Eşyalarımızı kızaklara yükledik ve yola düştük. Etrafımızdaki ağaçlar, yaşlı ve bodurdular. Uygun bir kamp yeri bulmak zordu. Köklerin arasına taşlar sıkışmıştı, yosun tabakasının altında da devrik ağaçlar saklanmıştı. Yakacak odun bulmak, her zamankinden daha zordu. Şehir insanları buna şaşırabilir. Ne de olsa, bir ormanda yakacak bulunmayacak da nerede bulunacak, değil mi. Ne var ki, durum böyleydi işte. Ladin, köknar ve karaçam, kıvılcımlar fışkırtarak yanarlar. Bu kıvılcımlar da sıçrayıp çadırları tutuşturabilir. Öte yandan, gürgen de nemli bir ağaçtır ve tütmekten başka bir işe pek yaramaz. Geriye sadece huş ağacı kalır ki, ona da Sikhota-alin'in iğne yapraklı ormanlarında pek rastlanmaz. Neyse ki, bölgeyi çok iyi tanıyan Suntsai, rahat bir kamp için ihtiyacımız olan her şeyi kısa sürede buldu, ben de durma emri verdim. Adamlar çadırları kurmaya başladılar, Dersu'yla ben de bir sığın vurma umuduyla ava çıktık. Kamptan pek uzaklaşmadan, üç orman tavuğu gördüm. Hayvanlar karla kaplı zeminde geziniyor, bize dikkat bile etmiyorlardı. Tam ateş edecektim ki, Dersu beni durdurdu. Gerek yok, gerek yok, diyordu. Ben yakalarım. Onun doğruca kuşların üzerine gitmesine şaşırdım, kuşların hiç telâşlanmadan, evcil tavuklar gibi yürüyerek kaçmalarına daha çok şaşırdım. Hayvanlardan en fazla dört metre uzaktaydık. Dersu bıçağını çıkararak yeni boy atmaya başlamış bir ladin fidanını kesti, kuşlara hiç ilgi göstermeden ağacın dallarını ve budaklarını temizleyip, ucuna bir ilmek geçirdi. Sonra da orman tavuklarına doğru yürüyüp ilmeği kuşlardan birinin başından geçirdi. Yakalanan kuş telâşla kanat çırptı, tehlikenin sonunda farkına varan arkadaşları da havalanıp yakındaki bir karaağaca tünediler, birisi alçak dallardan birinde, diğeri de en tepedeydi. Kuşların artık tetikte olacağını düşünerek ateş etmeye hazırlandım ama Dersu onları ağaçtayken yakalamanın daha bile kolay olduğunu söyleyerek beni yine durdurdu. Karağaca yaklaştı ve hiç ses çıkarmadan sınğını havaya kaldırdı. îlmeği alt daldaki kuşun kafasına geçirirken hayvanın gagasına dokundu ama orman tavuğu aptal kafasını sallamakla yetindi ve yeniden bize baktı. Bir dakika sonra yerde yatıyor, kurtulmak için debeleniyordu. Üçüncü kuş, sınğın ulaşamayacağı bir yerdeydi. Dersu ağaca tırmandı. İnce gövdeli karaağaç onun ağırlığının altında sağa sola sallandı ama küçük kuş o zaman bile duruma aldırış etmeyerek, sallanan tüneğinde dengesini korumak için ağacın dalma sıkıca tutundu. Dersu ilmeği üçüncü orman tavuğunun boynuna geçirdi, hayvanı aşağı çekti. Böylece, tek bir kurşun bile harcamadan üç kuşu da yakalamış olduk. Bunların normal orman tavuklarından daha büyük olduklarını fark ettim. Tüyleri de daha koyu renkti. Üstelik erkek olanın kırmızı kaşlan vardı. Kara orman tavuğu veya ‘dikushka' denen bu hayvanlar, Ussuri bölgesinde, Sikhota-alin'den güneye, Armu'nun ağzına kadar uzanan bölgedeki iğne yapraklı ormanlarda yaşarlar. Kuşun, Rusça ‘utangaç' anlamına gelen dikushka adının hakkını verdiği pek söylenemezdi, tabii bu ismi almasının sebebi kimsenin ayak basmadığı, ıssız bölgelerde yaşaması değilse. Hayvanın kursağını inceleyince, çam iğneleri ve yabanmersiniyle beslendiğini gördüm. Kampa döndüğümüzde hava kararmıştı, adamlar tentenin altında, kocaman bir fenere benzeyen, neşeyle yanan bir ateş yakmışları. Alevlerin ışığıyla aydınlanarın duman ve buhar demetleri, kalın bulutlar halinde gökyüzüne yükseliyorlardı. Akşam, Sikhota-alin geçişimizi kutladık. Orman tavuklarını yedik, biraz kakao yaptık, çay ve rom içtik. Yatmadan önce de ben Gogol'ün korku hikâyelerinden birini anlattım. Ertesi sabah, denizle aramızda artık Sikhotaalin'in bulunduğu gerçeğini fark etmemiz uzun sürmedi. Şafakta termometre sıfırın altında yirmi dereceyi gösteriyordu. Sikhota-alin'den uzaklaştıkça, hava da soğuyordu. Sahil bölgelerinde dağlar genellikle vadilerden daha sıcaktır. Denizden uzaklara doğru yürürken, anlaşılan Ussuri vadisini dolduran bir ‘soğuk hava gölüne' denk gelmiştik. Nehrin üstünde kar bulutlan dönerek dans ediyor, sonra hepsi aynı anda havalanarak bir yöne doğru gidiyor ve dağılıp gözden kayboluyorlardı. Isıran rüzgâra karşı ilerlemek insanın canını yakıyordu. Sık sık mola verip ateş yakarak ısındık. Gün biterken, ancak dokuz kilometre yol almıştık. Sonunda 20 Aralık'ta, beş günlük yürüyüşün ardından Bikin'e vardık. Bikin'den demiryoluna kadar olan mesafe yaklaşık üç yüz elli kilometreydi. Alacakaranlıkta bir Udege kampına rastladık. Yerliler, ‘yukarılarda bir yerden' ortaya çıkmamız karşısında korkuya kapıldılarsa da, Dersu'nun bizimle birlikte olduğunu görünce rahatlayarak konukseverlik gösterdiler. Çadır kurmak yerine, Udegeler'in yurtlarına yerleştik. Taygaya gireli iki hafta olmuştu. Adamların insan yerleşimi olan bölgelerden nasıl özlemle bahsettiklerini duyunca, o gün için durmanın vaktinin geldiğine karar vermiştim. Yurtlarda rahatımıza baktık. Kamp kurmak için didinmeye, çam dallan kesmeye, yakacak toplamaya ve benzeri işleri yapmaya gerek yoktu. Adamlar çizmelerini çıkanp akşam yemeğini hazırladılar. Gece inmeden önce birkaç Udege delikanlı av için çıktıkları geziden döndüler. Yaban domuzu izine rastlamışlardı ve ertesi gün için sürek avı planı yapıyorlardı. Kovalamaca ilginç olacağa benzediği için, ben de onlara katılmaya karar verdim. Udegeler sürek avı için sıkı bir hazırlık yaptılar. Kar ayakkabılarının kayışlarını kontrol ettiler, mızraklarını bilediler. Av, şafaktan önce başlayacaktı. Herkes erken yattı. Sarsılarak uyandırıldığımda ortalık hâlâ karanlıktı. Yurtta parlak bir ateş yanıyordu. Udegeler işe koyulmaya hazırdı. Çabucak giyinip ceketimin cebine iki parça ekmek attım ve açık havaya çıktım. Udegeler önden gidiyordu, ben de peşlerindeydim. Nehrin yukarılarında bir yerde döndüler, bir dağın eteğinden dolaşıp yan taraftaki koyağa doğru indiler. Kısa bir tartışmadan sonra yollarına devam ettiler, artık dikkat kesilmişlerdi. Bütün konuşmalar sona ermişti. Yarım saat sonra hava aydınlandı. Dağların zirvelerinde parlayan güneş ışınlan, orman sakinlerine günün başladığını bildiriyordu. O sırada biz de gençlerin bir gün önce yaban domuzu izlerine rastladıkları yere gelmiştik. Yaz mevsiminde yaban domuzlan gündüz dinlenir ve beslenmeye gece çıkarlar. Kışları ise bunun tam tersini yaparlar. O nedenle bir gün önce izleri keşfedilmiş olan yaban domuzları, fazla uzaklaşmış olamazlardı. Av başladı. Udegelerin kar ayakkabılanyla taygada ne kadar hızlı hareket edebildiklerine şahit olmak, aydınlatıcı bir tecrübeydi. Kısa sürede geride kaldım, sonra da gençleri tamamen gözden kaybettim. Peşlerinden koşmaya çalışmanın bir anlamı olmadığı için, hiç acele etmeden izlerini takip ettim. Yarım saat kadar yürüdükten sonra, dinlenmek için bir yere oturdum. Birdenbire arkamda bir yerden bir gürültü geldi, yolumun üstündeki çalılıkların arasından iki yaban domuzu fırladı. Ateş ettim ve ıskaladım. Korkan hayvanlar hızla uzaklaştılar. Bıraktıkları izlerde kan yoktu. Onları takip etmeye karar verdim ve on beş dakika kadar sonra domuzlara yetiştim. Belli ki yorulmuşlardı, kalın kar tabakasının üstünde güçlükle ilerliyorlardı. Birdenbire tehlikeyi sezinleyerek başlarını benden yana çevirdiler. Çenelerini oynatmalarına ve çıkarttıkları seslere bakılırsa, dişlerini gıcırdatıyorlardı. Gözleri alev alevdi, burun delikleri açılmış, kulakları havaya dikilmişti. Sadece bir domuz söz konusu olsaydı, muhtemelen ateş etmeyi göze alırdım ama burada iki domuz vardı. Ateş ettiğim takdirde saldırıya uğrayacağım kesindi. O yüzden bir şey yapmamaya ve daha uygun bir fırsat kollamaya karar verdim. Yaban domuzlan bir süre sonra dişlerini gıcırdatmaktan vazgeçerek burunlarını kaldırıp havayı kokladılar. Sonra gevşediler, yavaş yavaş dönüp yollarına devam ettiler. Bir daire çizdim ve hayvanlara tekrar yaklaştım. Domuzlar yine durdu. Bir tanesi, devrik bir ağacın kabuğunu dişleyip kopardı. Sonra dikkat kesilerek oldukları yerde durdular, keskin bir homurtu çıkarıp sol tarafıma doğru atıldılar. O anda dört Udege gördüm ve yüzlerindeki ifadeden onların da domuzları fark etmiş olduklarını anladım. Artçı birlik olarak ben de onlara katıldım. Domuzlar fazla uzaklaşamadı, durdular ve hayatlarını pahalıya satmaya hazırlandılar. Udegeler, halka olup domuzların çevresini kuşattı ve saldırılarına başladılar. Köşeye sıkışmış durumdaki yaban domuzları, bir o tarafa bir bu tarafa dönüyorlardı, sonunda sağa doğru atıldılar. Udegeler mızraklarını hayret verici bir çeviklikle kullanıyorlardı. Domuzlardan biri omzunun hemen altından, diğeri de boynundan vuruldu. İkincisi kaçmaya çalıştı. Genç avcılardan biri mızrağı yakalayıp domuzu durdurmak istedi ama mızrak kibrit çöpü gibi kırıldı, Udege de dengesini kaybedip yere yuvarlandı. Domuz bana doğru atıldı. Tüfeğimi içgüdüsel olarak kaldırdım ve neredeyse sıfır mesafeden ateş ettim. Kurşun, hayvanın kafasına saplandı. Mızrağı kırılmış olan Udege karların üstünde oturmuş, bacağındaki fena halde kanayan yaraya ellerini bastırıyordu. Yaban domuzu keskin dişleriyle avcıyı yaralamıştı. Yarayı sardım, Udegeler hemen bir kamp yeri hazırlayıp yakacak topladılar. İçlerinden biri yaralı avcıyla kaldı, diğeri bir narta getirmeye gitti. Diğerleri de ava devam ettiler. Avcının yarası, yerleşimdeki Udegeler'i hiç telâşlan-dırmamıştı. Delikanlıyla biraz alay edildi. Bu tür yaralanmalar o kadar sık olurdu ki, kimse artık bunlara dikkat bile etmiyordu. Bütün erkekler vücutlarında domuz dişlerinden veya pençelerinden kalma yara izleri taşıyorlardı. O gün adamlar nartalarımızı elden geçirip onardılar, Udege kadınlan da giysilerimiz için aynı şeyi yaptı. İşleri biraz kolaylaştırmak için bir sonraki göçebe kampına kadar bize eşlik etmek üzere köpekli kızaklan olan iki adam kiraladım. Ertesi sabah rehberlerimizle vedalaştık. Vedalaşırken de eğlenceli bir olay yaşandı. Birine on rublelik bir banknot, diğerine de beş rublelik iki banknot halinde olmak üzere, ikisine de onar ruble verdim. İlk rehber alınmış göründü. Onun ücretten memnun kalmadığını düşünüp, pek memnun görünen arkadaşını işaret ettim ama rehberi kızdıran bambaşka bir şeydi. Arkadaşına iki banknot verirken, ona sadece bir tane vermiş olmama bozulmuştu. Yerlilerin paradan pek anlamadığını unutmuştum. Adamı memnun etmek için, üç tane üç rublelik, bir tane de bir rublelik para uzattım. Bu defa da öteki alındı. Sonunda meseleyi çözmek için ikisine de eşit sayıda banknot verdim. Dönüş yolculuklarını yapmak üzere yola koyulurlarken yüzlerindeki keyif ifadesi görülmeye değerdi. morali yüksekti. Ellerinden gelen bütün çabayı harcarken, bir yandan şakalaşıp gülüşüyorlardı. O gün neredeyse on sekiz kilometre yol aldık. Çinli bir samur tuzakçısı ve bir Udege'nin yaşadığı bir fanzada durduk. Ev sahiplerimiz çok konukseverdi. Khoısky Geçidi'ni ölçeklendirmek istiyordum, ev sahiplerimize oraya giden yolu sordum. Adı Kitenbu olan Udege bize rehberlik etmeyi kabul etti. Altmış yaşlarında, saçları hafiften kırlaşmaya başlamış, buruşuk yüzlü bir adamdı. Kitenbu, tırnanış hazırlıklarına başlamak için hiç vakit kaybetmedi. Yanına yıpranmış bir battaniye, bir keçi postu ve eski, bol bol onarılmış bir karabina aldı. Ben çantama bir çaydanlık, bir defter, bir de uyku tulumu koydum, Dersu da çadırı, piposunu ve biraz da erzak yüklendi. Köpeğim Alpa ve Udege'nin cinsi belli olmayan, sivri burunlu, dik kulaklı boz rengi küçük köpeği Kada da bizimle geldi. Güzel bir sabahtı. Su havzasının öbür tarafındaki avcı kulübesine o gün varmayı planlamıştık ama bunu yapamadık. Öğleden sonra gökyüzünde bulutlar toplandı, güneşin çevresinde halkalar belirdi. Geri dönmeye niyetlendim ama Dersu kar yağmayacağını, yalnızca ertesi gün doğmadan dinecek bir rüzgâr eseceğini söyleyerek korkularımı yatıştırdı. Haklı da çıktı. Güneş öğleden sonra dört sıralarında gözden kayboldu, onu saklayanın bulutlar mı yoksa sis mi olduğunu anlamak mümkün değildi. Havada kuru kar tozları uçuşuyordu. Isıran rüzgâr yüzümüzü keserken, alacakaranlık sularında havzaya ulaştık. Dersu'yla Udege kafa kafaya verdiler. Yaşlı adam rotadan biraz sapmıştı anlaşılan. Yolunu kaybetmekten korkuyordu, o nedenle geceyi açık havada geçirmemizi tavsiye etti. Dersu, Bugün fanzayı bulamayacağız, diye bilgi verdi bana. Dışarıda kamp kurmak lâzım. Tamam, dedim, iyi bir yer seçelim. Rüzgârdan korunmak için sık bir sedir ağacı topluluğunun ortasına sığındık ve yirmi metreden uzun dev bir sedirin dibine yerleştik. Dersu yakacak toplamaya gitti, Udege üstünde yatmamız için ince dal parçaları kesti, ben de ateş yaktım. Kamp kurmak için gerekli işleri saat yediye yaklaşırken bitirdik. Biz de yorgunluktan tükenmek üzereydik artık. Ne var ki, ateşimizin alevleri yükselirken, biz de canlandık. Giysilerimizi kuruttuk, yemek hazırladık. Çay yarım saat içinde oldu. Sohbetimiz hava durumu çevresinde dönüyordu. Alpa'nın kürkü, Kada'nınki kadar kalın değildi. Fena halde üşüyen köpeğim, yorgun argın ateşin başında oturuyor, ya uyukluyor, ya da uykulu uykulu etrafına bakıyordu. Udege'nin köpeğiyse, yavru bir köpek olduğu günlerden beri bütün bu zorluklara alışkın olduğu için, kamp hayatının sıkıntılarına aldırış etmiyordu. Yakınlarımızda bir yere kıvrılıp uykuya daldı. Bir süre sonra üstünü ince bir kar tabakası kapladı. Hayvan kalktı, silkelendi ve öbür tarafının üstüne yattı, burnunu kamının altına sokup kendi nefesleriyle ısınarak tekrar uyudu. Dersu, Alpa'yla her zaman ilgilenir, çizmelerini çıkarmadan önce köpek için kuru dallardan ve otlardan bir yatak hazırlardı. Bunlan bulamadığında da ceketini Alpa'ya verirdi. Alpa da bunun farkında olduğu için durduğumuz zamanlarda Dersu'nun yanından ayrılmaz, patileriyle adamı dürter, onun dikkatini çekmek için etrafında hoplayıp zıplardı. Dersu baltasını eline alır almaz da hemen terbiyesini takınır, onun kucağında dal yığınıyla geri dönmesini sabırla beklerdi. Bu defa biz de köpekler kadar yorgunduk. Ateşe biraz daha odun atıp yatmaya hazırlandık. Herkes kendi yatağını yaptı. Ben ateşe yakın yatıyordum, Dersu da yanımdaydı. Kendisine çadınmsı bir şey kurmuş, asker kaputunu da omuzlarına sarmıştı. Udege battaniyesinin altında, sedir ağacının dibinde yatıyordu. Gece ateşi beslemeye gönüllü olmuştu. Bir sürü ince dal kesip, uyku tulumumu bunların üstüne serdim. Yatağım rahattı, bir tarafımda devrik bir ağaç, öbür tarafımda da ateş olması sayesinde soğuk rüzgârdan güzelce korunuyordum. Fırtınalı bir gecede orman insanı ürkütür. En yakındaki ağacın üzerinize devrilivereceğini zannedersiniz. Yorgunluğuma rağmen uzun süre uyanık yattım. Rüzgâr öfkeyle gürlüyor, önüne gelen her şeyin üzerine çıldırmış bir vahşi hayvan gibi saldırıyordu. Bundan en kötü ağaçlar etkileniyordu. Orman devleriyle doğa arasında gerçek bir savaş sürüp gidiyordu. Rüzgâr ani hamlelerle saldırıyor, uluyarak ve hırlayarak ağaçlan hırpalıyor, sallıyordu. Muazzam bir hortumun tam kalbinde olduğum hissine kapılmıştım. Rüzgâr geniş bir daire çiziyor, sonra tekrar kampımıza gelip sedir ağacına saldırmaya başlıyor, ağacı yerinden sökebilmek için elinden geleni ardına koymuyordu ama bunu bir türlü başaramıyordu. Dev ağaç, sağa sola sallanmakla yetindi. Hanka Gölü'nde ve Sikhota-alin'de yaşadığımız kar fırtınaları geldi aklıma. Udege'nin ateşe biriki kütük attığını ve alevlerin rüzgârla yelpazelenerek kükrediğini duydum. Kafamda her şey birbirine girmiş bir halde uykuya daldım. Gece yansı uyandım. Dersu'yla Kitenbu uyanıktı, konuşuyorlardı. Ses tonlarından telâşlı oldukları anlaşılıyordu. Sedir devrilmek üzere, diye düşünerek, uyku tulumunun örtüsünü üstümden atıp oturdum. Dersu yatıştırıcı bir sesle, Bir şey yok, bir şey yok yüzbaşı, dedi ama sesinde sahte bir tını vardı. Beni korkutmamak için Öyle söylüyordu. Parlak alevlerle yanan ateşin yanına oturan Dersu, bir eliyle yüzünü sıcaktan koruyarak kütükleri düzeltti, kömürleri bir yığın halinde topladı. Yaşlı Kitenbu köpeğini okşuyordu. Alpa da soğuktan titreyerek yanımda oturuyordu. Kötü ruhlar, doğal düzeni bozarak dünyayı tekrar kaos ve yıkımın kucağına atma isteğiyle bütün tayga boyunca inleyip uluyarak birbirlerini kovalıyordu sanki. Dehşet dolu inlemeleri, vahşi kahkahalar ve ulumalar takip ediyordu. Bunların ardından bir an sessizlik oluyor, biz de o sırada neler olduğu konusunda konuşuyorduk. Genel karmaşadaki bu kısa aralıklar rüzgârın kısa süre sonra kesileceğinin habercisiydi. Ateşimizin parlak alevlerinin kırmızılı siyahlı ışıkları yerde oynaşıyor, bir an ateşin bir yanındayken, hemen sonra başka yere geçiyor, çalıların ve kar birikintilerinin üzerine sıçrıyorlardı. Dersu ısrarla, Bir şey yok yüzbaşı, diye tekrarladı. Sen uyu. Biz sohbet ediyoruz. Başka bir tekrara gerek bırakmadan kafamı uyku tulumuma gömdüm, kısa süre sonra da yeniden daldım. Bir süre sonra birtakım sesler duyarak yeniden uyandım. Bir aksilik var, diye düşünerek uyku tulumumdan çıktım. Fırtına diniyordu. Gökyüzünde tek tük yıldızlar belirmeye başlamıştı. Rüzgârın her atağıyla, yerdeki kar birikintileri kum hışırtısına benzeyen seslerle sürüklenip gidiyordu. Dersu birkaç adım ötemde, elini ateşin ışığına karşı gözlerine siper etmiş, endişeli bir şekilde karanlığa bakıyordu. Köpekler de uyanmıştı, ateşe yakın duruyorlar, tam yatacak gibi olduklan sırada yeniden ayağa fırlayıp başka bir yere geçiyorlardı. Bir şey sezinlemişlerdi, halleri tavırları tıpkı Dersu ile Kitenbu'ya benziyordu. Ateş harıl harıl yanıyor, binlerce kıvılcım püskürtüyor, kıvılcımlar da havada döne döne rüzgârla ormana sürükleniyordu. Ne oldu, Dersu. diye sordum. Yaban domuzları, dedi. Ne olmuş. Ormanda yaban domuzları, bunda tuhaf bir şey yok ki, diye düşündüm. Hayvanlar bir yere doğru gittikleri sırada kampımıza rastlamışlardı, şimdi de yüksek sesle bundan duydukları memnuniyetsizliği dile getiriyorlardı. Dersu sabırsız bir hareket yaptı. Taygada o kadar dolaşıyorsun, yine de anlamıyorsun. Yaban domuzları kışın geceleri dolaşmaz. Asla. Kırılan ağaç dallarının sesini ve yaban domuzlarının alışıldık hapşırıklarını duyduk. Domuzlar kampımıza yakın bir yerde tepeden aşağı iniyor ve koni biçimli dağ zirvesinin çevresini dolaşıyorlardı. Bütün uykum kaçmıştı. Neden hareket halindeler. diye sordum. Bir şey olmuştur, dedi Dersu. Onları kovalayan bir adam var. Bir an için Dersu'nun Udegeleri kastettiğini düşündüm ve yerlilerin domuz avı için böyle bir saat seçmelerine şaşırdım. Sonra Dersu'nun hayvanlardan genellikle ‘adam' diye bahsettiğini hatırladım. Yaban domuzlarının peşinde bir kaplan vardı. Tayganın kralı yakınlarda bir yerlerdeydi. Fırtına dinmişti ama ağaçların sallanışına bakılırsa rüzgâr oyunlarına yukarılarda devam ediyordu. Uyku tulumumu ateşe biraz daha yaklaştırdım ve tekrar içine girdim. Bir dakika sonra uyumuştum. Uzun bir süre uymuştum herhalde ki, birdenbire göğsümün üstüne ağır bir şey düştü, bir köpeğin sızıldanması kulaklarımda yankılandı ve Dersu'nun umutsuz bağırışı duyuldu. Çabuk. Başlığımı çıkarıp attım, kar taneleri ve kuru yapraklar yüzüme doğru uçuştu. Aynı anda da ağaçlara doğru koşan bir gölge gördüm. Alpa titreyerek göğsümde yatıyordu. Ateş sönmüş sayılırdı, ancak bir-iki köz hafifçe parlıyordu. Rüzgâr közlere üfledi, çıkan kıvılcımları karların üstüne dağıttı. Dersu yerde oturuyor, kalbinin atmasını durdurmak ister gibi göğsünü tutuyordu. Udege karların üzerine uzanmıştı, hiç kıpırdamıyordu. Birkaç saniye neler olduğunu ve benden ne beklendiğini kavrayamadım. Köpeği göğsümden atıp uyku tulumundan çıkarak Dersu'nun yanma gittim. Ne oldu. diye sordum onun omzunu sarsarak. Arnba, Amba, dedi tiz bir sesle. Amba kampa girdi. Köpeklerden birini kaptı. Bunu söyledikten sonra Dersu ayağa fırlayıp ateşle ilgilendi. Alevler yükselirken, Udege de kendine geldi. Etrafına bakındı, gözlerinde delice bir korku ifadesi vardı. Başka bir zamanda, görünüşü komik kabul edilebilirdi. Kendine en hâkim durumda olan bendim. Bunun sebebi büyük ihtimalle, olay sırasında uyuyor olmam ve hiçbir şey görmememdi. Zaten kısa sürede yer değiştirdik, Dersu kendini topladı, ben de kalbimin korkuyla sıkıştığını hissettim. Kaplanın, bu defa bizlerden birini seçerek ikinci bir saldırıya kalkışıp kalkışmayacağını bilemezdik. Neler olmuştu. Neden kimse ateş etmemişti. Dersu, ateşin etrafında oraya buraya sıçrayan köpekler tarafından uyandınlmıştı. Kaplandan kaçan Alpa, Nani'nin kafasına atlamış, Dersu uykusunun arasında köpeği iterken, dokunabileceği bir mesafedeki kaplanı görmüştü. Canavar, yerlinin küçük köpeğini kapmış ve kimsenin kaçışını engelleyemeyeceğinin çok iyi farkında olarak acele etmeden uzaklaşmıştı. Korkudan ödü patlayan Alpa, ateşin üstünden sıçrayıp benim göğsüme atlamıştı. O anda da Dersu'nun bağırışını duymuştum. İçgüdüsel olarak tüfeğimi kaptım ama ne tarafa ateş edeceğimi bilemiyordum. Arkamdaki çalılıklarda ani bir hışırtı duyuldu. Kitenbu, sedir ağacının sağ tarafını göstererek, Şurada, diye fısıldadı. Dersu tam aksi yönü işaret etti. Hayır, burada. Hışırtı tekrar duyuldu, bu defa iki taraftan birden gelmişti. Rüzgâr ağaç tepelerinde uğulduyor, onun gürültüsü dışında bir şey duymamıza pek imkân tanımıyordu. Yerdeki ağaç dallarının kırıldığını duyar gibi oluyor, hatta kaplanı gördüğümü zannediyordum ama yakından bakınca gördüğüm şeyin devrilmiş bir ağaç veya bir çalı topluluğu olduğu anlaşılıyordu. Etrafımızdaki çalı kümesi o kadar sıktı ki, gün ışığında bile fazla uzağı görmemiz kolay değildi. Dersu, dedim. Ağaca çık. Yukarıdan daha iyi görürsün. Dersu bunu kabul etmedi. Yaşlıyım. Ağaç da sallanıyor. Hiçbir şey göremem. Udege de ağaca çıkmayı reddetti. Bu işi kendim yapmaya karar verdim. Ağacın gövdesi çıkıntısızdı, rüzgâraltı yerlerde kar birikmişti. Çok büyük zorluklarla en fazla üç metre kadar tırmanabildim, ellerim buz kesti, ben de vazgeçmek zorunda kaldım. ‘Tırmanmaya gerek yok, dedi Dersu gökyüzüne bakarak. Gün doğacak. Tüfeğini alıp havaya ateş etti ama ses rüzgârın uğultusu arasında kaybolup gitti. Büyük bir ateş yakıp çay yaptık. Alpa ya bana, ya Dersu'ya yapışıyor, en ufak bir gürültüde yerinden sıçrayp dehşet dolu gözlerle etraf ma bakıyordu. Kırk dakika kadar oturduk, nasıl kıl payı kurtulduğumuzu konuşuyorduk. Sonunda şafak sökmeye başladı. Karanlık bulanık, loş gölgelere dönüştü, yıldızlar gökyüzünün derinliklerinde bir yere çekiliyormuşçasına solgunlaştı. Çok kısa bir süre sonra doğuda kan kırmızı bir şafak belirdi. Rüzgâr dindi, hava daha da soğudu. Dersu'yla Kitenbu çalılıkları didik didik ettiler. İzleri inceleyip, yammızdan dokuz yaban domuzunun geçtiğini, kaplanın da büyük, tecrübeli bir canavar olduğunu söylediler. Hayvan uzun bir süre kampın çevresinde turlamış ve görünüşe bakılırsa köpeğe ancak ateş söndükten sonra saldırmıştı. Eşyalarımızı burada bırakıp kaplam takip etmeyi önerdim. Dersu beklediğim gibi reddetmek yerine, hemen bu fikre katıldığını belirtti. Tayganın kaplana bol bol yiyecek sunduğunu ve hayvanın insanlara saldırması için bir sebep olmadığını söyledi. Kaplan yaban domuzlarını takip ederken yolunun üstündeki insanları görünce domuzlara değil kampımıza saldırmıştı. Dersu sözlerini, Böyle bir Amba öldürülebilir, günah olmaz, diye bitirdi. Soğuk et ve çayla kahvaltı ettik, kar ayakkabılarımızı ayağımıza geçirip kaplanın ardına düştük. Fırtına dinmişti. Yaşlı ladin ve sedir ağaçlan kardan giysilerinden soyunmuştu ama zeminde kar birikintileri vardı. Güneş ışınları bu birikintilerin üstünden yansıyor, orman parlak ve bayram neşesiyle dolu bir yere dönüşüyordu. Kaplan kamptan ayrılınca, geldiği yöne doğru gitmişti. İzleri takip ederek, devrilmiş ağaçlardan oluşan bir yığına ulaştık. Acele etme yüzbaşı, diye Uyardı Dersu beni. Doğruca ilerlemekte fayda yok. Etrafından dolanıp iyice bakmalıyız. Rüzgârın yere yıktığı ağaçların çevresinden yürüdük. Dersu birdenbire, Gitmiş. diye bağırdı ve takip edilecek yeni izleri hemen buldu. Kaplanın bir noktada uzun bir süre otumuş olduğu anlaşılıyordu. Karlar, hayvanın ağırlığının altında erimişti. Kaplan köpeği yere bırakmış ve görünüşe bakılırsa takibimizi dinlemiş, sonra da yoluna devam etmişti. Üç saat boyunca iz sürdük. Kaplan düz bir rota takip etmiyor, çalılıkların daha sık, devrilmiş ağaçların daha yoğun ve kar tabakasının daha ince olduğu yerlerden gidiyordu. Bir defasında devrik bir ağacın üzerinde bir süre beklemiş, sonra bir şeyden korkarak yere atlayıp birkaç metre kamının üstünde sürünmüştü. Arada sırada durup dinleyerek ilerliyordu. Biz yaklaştıkça kaçmaya başladı, önce sıçrayışlarla, sonra yürüyerek, en sonunda da tırıs giderek. Dersu Udege'ye danıştı. Kovalamacadan vazgeçmemiz gerektiğini düşünüyordu. Kaplan yaralı değildi, kar tabakası hayvanın kaçışını engelleyemeyecek kadar inceydi ve bütün bu takibin bir anlamı yoktu. Kaplanın neden köpeği yemeyip yanında götürdüğünü anlayamamıştım. Dersu onun dişi olduğunu ve köpeği yavrularına vereceğini söyledi. Kaplanın bizi dere tepe koşturarak onun peşini bırakmaya zorlayacağını ve inine giden yolu görmemize kesinlikle izin vermeyeceğini düşünüyordu. Dönmeye karar verdik. Dersu, Amba. diye bağırdı. Yüzün yok. Hırsızsın. Köpekten daha aşağısın. Senden korkmuyorum Bir daha görünce seni öldüreceğim. Sonra piposunu yakıp kampa giden yolu takip etti. Kampa yaklaştığımız sırada geçidi ölçeklediğim için tesadüfen diğerlerinden öndeydim. Bir şeyin kamptan aşağı doğru aceleyle uzaklaştığını gördüm. Bir dakika sonra kampımıza varmıştık. Eşyalarımız karmakarışık halde yere saçılmış, uyku tulumum paramparça edilmişti. Kardaki izlere bakılırsa, suçlular bir çift ayı sansarıydı. Kurtarabildiğimizi kurtardık ve dönüş yoluna koyulduk. Tepeden aşağı doğru yürümek kolaydı. Üstlerine yeni kar yağmış olsa da, kar ayakkabısı izleri hâlâ belirgindi. Rahat bir hızda ilerleyip akşam olmadan önce diğerlerinin yanma döndük. Sigonku tepelerinin yakınlarında bir Udege yerleşimine rastladık. Udegeler bize Bikin'e kadar uzanan bir arama çalışması yapıldığını ve bölgenin polis müdürünün de bu aramaya katıldığını ama sonra yoğun kar nedeniyle geri dönmek zorunda kaldığını anlattılar. Bu aramanın benimle bir ilgisi olduğu hakkında o sırada hiçbir fikrim yoktu. Udegeler biraz uzakta iki tane boş yurt olduğunu söyleyince, orada bir gün geçirmeye karar verdim. Neredeler. diye sordum. Bei-si-Datana'da, diye cevap verdi içlerinden biri. Kaç kilometre. diye sordu Zakharov. İki, diye cevap veren Udege, bizi oraya götürmeyi teklif etti. Udegeler'den sığın eti, biraz balık ve ayı yağı aldık ve yolumuza devam ettik. İki kilometre kadar yürüdükten sonra rehberimize yurtların nerede olduğunu sordum. Yakında, diye cevap verdi. Ne var ki, yurtların izine bile rastlamadan dört kilometre daha gittik. Durmanın vakti gelmiş de geçiyordu ama yakınlarda bir yerlerde yurtlar varken karın üstünde kamp kurup geceyi açık havada geçirmek aptalca olacaktı. Udege durmadan çok yaklaştığımızı, çok ama çok yaklaştığımızı söylüyordu. Her nehir dönemecinin, her burnun ardında yurtlan görmeyi bekliyordum ama boşuna. Sonunda rehberimize yurtlara kaç kilometre olduğunu sormayı akıl ettim. Udege kesin bir sesle, Yedi, diye cevap verdi. Adamlar durup küfür etmeye başladılar. Udege'nin kilometre ölçüsü konusunda hiçbir fikri olmadığı anlaşıldı. Yerliler mesafeleri günle ölçerlerdi. Yanm gün, bir gün, iki veya üç gün gibi. Durma emri verdim. Udege yurtların bir taş atımı uzakta olduğu konusunda ısrar ediyordu ama kimse ona inanmadı. Adamlar yerdeki kan kürediler, yakacak toplayıp çadırlan kurdular. Geç kalmıştık. Biz hazırlıktan tamamlayamadan karanlık çöktü. Yine de güzel bir kamp kurduk. Ertesi gün Dersu'yu üzen ama bizim için eğlence konusu olan bir olay yaşandı. Çantamda bir sürü ıvır zıvır vardı. Pastel boyalar, bir çakı, bir silgi, iğne-iplik, bir çuvaldız, bir saat, bir kronometre ve başka ufak tefek Eşyalarımın bazılarını taşıması için Dersu'ya verdim. Bunların arasında bir de mürekkep şişesi vardı. Öğleden sonra Nani koşa koşa yanıma gelip büyük bir endişeyle, kaybettiğini söyledi. Neyi kaybettin. dedim. Ağzında bir şeyler geveledi. Doğru Rusça sözcüğü seçmek için zorlandığını görebiliyordum. Ne kaybettin. diye sordum tekrar. Dersu utanarak, Mavi suyu, dedi. Dağarcığında ‘mürekkep' kelimesi yoktu ve başka ne diyeceğini bilememişti. Yol arkadaşlarım kahkahalara boğuldu. Dersu onun sakarlığına güldüğümüzü zannederek, ‘mavi suyu' dikkatle koruduğu konusunda beni temin etti. Bazı kelimeler, diyordu, insanın ağzından çıkar ve etrafındaki havada asılı kalır. Diğer kelimelerse şişededir. Kâğıdın üzerine yerleşir ve çok uzaklara gidebilirler. Ağızdan çıkan kelimeler kısa sürede yok olup giderken, diğerleri yüz yıldan fazla yaşayabilirdi. Mucizevi ‘mavi suyu' ona vermemiş olmam gerekirdi, çünkü Dersu ona gerektiği gibi göz kulak olmayı bilmiyordu. 1907 yılının son günü, Bikin'in en yüksek nüfus yoğunluğuna sahip noktası Sigou'ya (Batı Vadisi) yürüdük. Yerle-şimdekiler ağırlıklı olarak Çinlilerden oluşuyordu. Bizim için bir domuz kesip, ertesi gün orada kalmamız için ısrar ettiler. Yiyecek stoklarımız azalmaya başlamıştı, üstelik yeni yıla göreceli olarak uygar bir yerde girme fikri çok çekiciydi. Daveti kabul ettim ve adamlarıma gereğinden fazla içmeyecekleri konusunda söz verdirdim. Onlar da sözlerini tuttular. Ertesi gün parlak ve soğuktu. Ekibimi sabah erkenden topladım, Bu keşif gezisine katılan herkesin şerefine kadeh kaldırdım ve gösterdikleri olağanüstü hizmetler için adamlarıma teşekkür ettim. Attıkları, Yaşa. çığlıktan rüzgârla çok uzaklara taşındı. Çinliler farizalarından çıkıp çıngıraklar ve maytaplarla eğlenceye katıldılar. Şenlik yemeğimize otururken, çan sesleri duyduk. Koşarak fanzaya dalan birkaç Çinli, polis gelmiş olduğunu bildirdiler. Bir dakika sonra kocaman kürk bir palto giymiş bir adam apar topar odaya girdi. Merzlyakov'du bu. Selamlaşmaların ardından, bizi arayanın polis değil kendisi olduğunu ama kalın kar tabakası yüzünden arayışını ertelemek zorunda kaldığını anlattı. 30 Adamlar birliklerine döndüler, Dersu'yla ben de yakın dostlarımın ‘hoşgeldiniz' demek üzere bizi bekledikleri eve gittik. Arkadaşlarım Dersu'ya şaşkınlık ve merak karışımı bir ifadeyle bakıyordu. Dersu pek kendinde değildi ve yeni hayatına uzun süre alışamadı. Onu küçük bir odaya yerleştirdim, odayı da bir yatak, bir masa, iki de sandalyeyle döşedim. Yerde veya daha sıklıkla Türk usulü bağdaş kurmuş vaziyette yatakta oturmayı tercih eden Dersu, sandalyeleri kullanmıyordu. Alışkanlıktan, yatarken eski keçi postunu şiltesiyle yün battaniyesinin üstüne seriyordu. Şöminenin yanında çok sevdiği bir yer vardı. Odun yığınının üstüne oturur, saatlerce alevlere bakardı. Oda ve içindeki her şey onun için yabancıydı. Yalnızca yanan kütükler ona taygayı hatırlatıyordu. Odunlar doğru dürüst yanmayacak olursa, Dersu her defasında kaşlarını çatar, Kötü adamlar, kötü yanıyorlar, derdi. Bazen onunla otuıaırdum, eski gezilerimizden bahsederdik. Bu boş lâflar, hem onun, hem de benim için büyük bir keyif kaynağıydı. Aklıma onun sesini fonografla kaydetmek geldi. Kendisinden bekleneni çabucak kavrayan Dersu, uzun bir hikâye anlatıp neredeyse bütün silindiri doldurdu. Daha sonra sesini ona dinlettiğimde, hiçbir şaşkınlık belirtisi göstermedi. Yüzü ifadesizdi. Kaydı sonuna kadar dikkatle dinledikten sonra fonografı göstererek, Doğru konuşuyor, dedi. Tek kelime kaçırmamış. Iflâh olmaz Dersu, dünya görüşüne uygun olarak fonografa da insani özellikler yüklemişti. Bir keşif gezisinden dönünce yapılacak çok fazla iş olur. Masrafları hazırlamak, rotalarımızı rapor etmek, topladıklarımı düzenlemek ve buna benzer işlerle uğraşmak zorundaydım. Dersu günlerimi çalışma masamda yazı yazarak geçirdiğimi fark etmişti. Eskiden yüzbaşılar şöyle oturur zannederdim, deyip, bir yüzbaşının nasıl oturması gerektiğini düşündüğünü gösterdi. Oturur, yer, içer, insanları yargılar, başka da bir şey yapmaz. Şimdi anladım. Yüzbaşı dağlara gider, çalışır. Dağdan şehire gelir, yine çalışır. Boş boş oturmaya vakit yok. Bir gün odasına girdiğimde, onun sokak giysilerini giymiş ve tüfeğini eline almış olduğunu gördüm. Nereye gidiyorsun. diye sordum. Ateş etmeye, dedi kısaca, ben şaşırınca da açıklama yaptı. Tüfeğinin namlusunda pislik birikmişti, ateş edince kurşun içerideki tozu süpürüp götürecek, ondan sonra Dersu'nun tüfeği bir paçavrayla silmesi yeterli olacaktı. Şehir sınırlan içinde ateş etmenin yasak olduğunu öğrenmek, Dersu'yu hayal kınklığına uğrattı. Nani bir süre tüfeğini okşadı, derin derin içini çekip silahı köşedeki yerine bıraktı. Çok derin düşünceler içindeydi. Ertesi gün onun odasının önünden geçerken, kapının açık olduğunu gördüm. Sessizce içeri girdim. Niyetim onu şarşırt-mak değildi. Dersu, ağzının içinde homurdanarak pencerenin yanında duruyordu. Taygada uzun yıllar boyunca yaşayan insanlar düşüncelerini yüksek sesle dile getirmeye alışırlar. Dersu, diye seslendim. Nani döndü. Dudakları acı bir gülümsemeyle gerilmişti. Ne oldu. diye sordum. Ah, bir şey yok, diye cevap verdi. Burada öylece oturuyorum. İnsanlar kutuların içinde nasıl yaşıyorlar. Odasının duvarlarıyla tavanını gösterdi. İnsanlar dağlara gitmeli, ateş etmeli. Susup yeniden pencereye dönerek dışarıya, caddeye baktı. Kaybettiği özgürlüğünün yasını tutuyordu. Düzelir, diye düşündüm. Zamanla alışır. Bir gün Dersu'nun odasında ufak tefek onarımlar yapılması gerekti. Şöminesinin tamir edilmesini ve duvarlarının yeniden boyanmasını istiyordum. Ona benim çalışma odama taşınmasını söyleyerek, bir-iki gün içerisinde odasını geri alacağına söz verdim. Üzülme yüzbaşı, dedi. Sokakta yatabilirim. Çadır kurar, bir de ateş yakarım, kimseyi rahatsız etmem. Bu fikrinin çok iyi bir fikir olduğunu düşünüyordu, düşündüğünü yapamayacağına onu ikna etmek için epey uğraşmam gerekti. Dersu alınmadı ama şehir hayatının kısıtlamalarından son derece rahatsız oldu. Sonra bir gün, yakacak odun getiren tüccara para verdiğimi gördü. Ah, diye bağırdı. Orman odun dolu. Neden para veriyorsun ki. Tüccara ‘kötü adam' diyerek hakaret ettikten sonra, beni dolandırıldığım konusunda ikna etmeye çalıştı. Ne kadar uğraşırsam uğraşayım, odun kadar onun kesilip kapıma getirilmesi için de ödeme yaptığımı Dersu'ya anlatmam mümkün olmadı. Nani saatlerce kendine gelemedi ve o akşam şömineyi yakmayı kabul etmedi. Ertesi gün, beni bu konuda masraf yapmaktan kurtarmak için odun kesmeye gitmiş. Ne var ki, geri dönerken polisler tarafından durdurulmuş, itiraz edip karışıklık çıkarınca da karakola götürülmüş. Meseleyi polis müdürüne başvurarak çözmek zorunda kaldım. Eve dönünce, Dersu'ya şehir ve kasabalarda ağaçlara neden dokunulmaması gerektiğini anlatmaya çalıştım ama bütün bunlar onun için çok fazlaydı. Bu mesele zihnini dağlamıştı. Şehir insanlarının kendi istedikleri gibi değil, başka insanların onların yaşamalarını istedikleri gibi yaşadığını anlamıştı. Etrafında yabancı ve bunaltıcı bir dünya vardı. Dersu insanlardan kaçmaya başladı, kilo verdi ve fark edilir biçimde yaşlandı. Bundan sonraki olay, dengesini iyice kaybetmesine neden oldu. Beni su için para öderken görmüştü. Ne. diye bağırdı yine. Suya da mı para. Nehre bak. Amur'u gösterdi. Orada bol bol su var. Toprak, su, hava. Tanrı bunları bedava vermiş bize. Nasıl. Daha fazla konuşamayarak ellerini yüzüne kapatıp odasına çekildi. Akşam çalışma odamdaydım. Kapının açıldığını duyarak döndüm. Dersu'ydu. Kafası kanşık ve üzgün görünen Nani, dizlerinin üstüne çökerek yalvarmaya başladı. Yüzbaşı. Lütfen bırak dağlara gideyim. Şehirde yaşayamam Odun para, su para, ağaç kesince insanlar kızıyor. Onu sandalyeye oturttum. Nereye gideceksin. diye sordum. Khekhtsir Dağlan'nın uzak maviliğini şaret ederek, Oraya, dedi. Dersu'dan ayrılma fikri hoşuma gitmiyordu ama onu tutmaya da hakkım yoktu. Bir ay içinde geri döneceğine söz verdirttim. O zaman birlikte Ussuri'ye gidecektik. Orada Dersu'yu yerli bir arkadaşımın ailesinin yanına yerleştirmeyi planlıyordum. Onun gitmeden önce bir-iki gün daha yanımda kalacağını düşünmüştüm. Dersu'ya para, yiyecek ve giyecek verecektim. Ne var ki, ertesi gün odasının önünden geçerken Dersu'nun gitmiş olduğunu gördüm. Onun gidişi zihnimi çok meşgul ediyordu. Göğsümde bir şey kırılmıştı. Acı verici bir öngörü, belirsiz bir korku tarafından ele geçirilmiştim. Huzursuzluk verici bir kayıp hissi duyuyordum. Dersu'yu bir daha göremeyeceğinden korkuyordum, öyle korkuyordum ki dikkatimi başka bir şey üzerinde toplamam mümkün olmuyordu. Bu sıkıntıyla o gün artık çalışmak için kalem bile oynatmam mümkün değildi. Ben de dışarı çıktım. Bahar gelmişti. Eriyen kar, üstüne kurum serpilmiş gibi kirli bir griye bürünmüştü. Kar birikintilerinin arasında, gündüzleri eriyip geceleri yeniden donan ince buz tabakaları vardı. Çatı oluklarından akan sular neşeyle şırıldayarak, hırpalanmış her ota yeniden iş başında olduğunu söylüyor ve doğanın iyice sulanması işini halledeceği sözünü veriyordu. Açık araziden dönen insanlar, elinde tüfeği ve sırtında çantasıyla, neşeyle yürüyen ve kendinden hoşnut bir halde şarkı söyleyen bir adama rastladıklarını anlattılar. Tarif Dersu'ya uyuyordu. Bundan on beş gün kadar sonra bir telgraf aldım. Adamınız taygada öldürülmüş olarak bulundu, yazıyordu. Polis onu rahat bıraksın diye Dersu'ya kartvizitimi verdiğimi hatırladım. Karın arkasına onun kim olduğunu ve benimle birlikte yaşadığını yazmıştım. Bu kart muhtemelen cesedin üstünde bulunmuştu, bana telgraf çekilmesinin sebebi de buydu. Ertesi gün, Khekhtsir Dağlan'nın güneyindeki bir istasyon olan Korfovskaya'ya gitmek üzere bir trene bindim. Oraya gittiğimde, bazı işçilerin Dersu'yu ormanda gördüğünü öğrendim. Tüfeği elinde, bir ağacın dalına tünemiş bir kargayla konuşuyordu. Oraya geç ulaşmıştım, o nedenle olay yerine ertesi sabah erkenden gitmeye karar verdim. O gece uyuyamadım. Kalbim kederle doluydu. Yakın bir arkadaşımı, dostumu kaybetmiştim. Dersu'yla birlikte ne badireler atlatmıştık. Beni tehlikeli durumlardan kurtarmak için genellikle kendi güvenliğini hiçe sayardı. Kafamı dağıtmak için kitap okumaya çalıştım ama faydası yoktu. Dersu her an gözlerimin önündeydi. O uğursuz günde, onu bırakmam için bana yalvarmış olan Dersu. Onu şehre götürmüş olduğum için kendimi suçluyordum ama bunun bu şekilde sona ereceğini nasıl bilebilirdim ki. Ertesi sabah saat dokuzda, bir arkadşımla birlikte evden çıktık. Mart sonuydu. Güneş, parlak ışınlarıyla yeryüzünü okşayarak gökyüzünde duruyordu. Havada, özellikle de gölgeliklerde hâlâ gece soğuğunun etkisi vardı ama eriyen karlar, derelerde çağıldayan sular ve ağaçların parlak, neşeli görüntüleri hep bir ağızdan neşeli bahar günlerinin geldiğini haykırıyorlardı. Dar bir patika bizi taygaya götürdü. Uzun yürüyüş boyunca sessizliğimizi bozmadık. Sonunda, patikanın sağ tarafındaki ateşle, etrafında toplanmış üç kişiyi gördüm İçlerinden biri bölgenin polis müdürüydü. İki işçi mezar kazıyor, soğuk toprakta da üstü hasırla örtülü bir gövde yatıyordu. Aşina olduğum botlardan Dersu'yu tanıdım. Kendimi tutamadan, Dersu. Dersu. diye bağırdım. İşçiler şaşkınlıkla başlarını kaldırdılar. Yabancıların önünde dizginleri duygularıma kaptırmak istemiyordum. Biraz uzaklaşıp bir kütüğe oturdum ve kendimi kederime bıraktım. İşçiler donmuş toprağı ısıtmak için ateş yakmışlardı. Beş dakika sonra polis müdürü yanıma geldi. Pek mutlu ve kendinden hoşnut bir hali vardı. Belki çok fazla cesetle uğraştığı için aldırmıyordu, belki de meçhul bir ‘yerlinin' cesedi önemli bir şey değildi. Hangisi olursa olsun, yüzündeki ifadeden katillerin peşine düşmeyeceğini, yalnızca bir defin ruhsatı imzalayacağım okuyabiliyordum. Bana, Dersu'nun bir kamp ateşinin yanında öldürülmüş olarak bulunduğunu anlattı. Görünüşe göre uyurken öldürülmüştü. Katiller üstünde para aramış ve tüfeğini almışlardı. İki saat içinde mezar hazırdı. Adamlar Dersu'nun yanına giderek hasın kaldırdılar. Sık yaprakların arasından sızan bir güneş ışını toprağa düşerek ölü adamın yüzünü aydınlattı. Dersu'nun yüzü çok az değişmişti. Açık gözleri, bir şey hatırlamaya çalışıyormuş gibi gökyüzüne sabitlenmişti. İşçiler onu mezara indirerek üstüne toprak attılar. Elveda, Dersu, dedim alçak sesle. Ormanda doğdun, ormana döndün. Nani'nin bedeninin yirmi dakika önce soğuk toprağa indirildiği noktada bir tümsek belirmişti şimdi. İşlerini bitiren işçiler pipolarını yakıp eşyalarını toplayarak, polis müdürünün peşinden istasyona doğru giderek uzaklaştılar. Yol kenarındaki çıplak toprağa oturup, göçüp gitmiş dostumu düşündüm. Zihnimde geçmişten görüntüler canlanıyordu. Yakınımdaki bir çalılığa bir sıvacıkuşu kondu, bana baktı, sonra neşeyle cıvıldadı. Dersu'nun tüylü tayga sakinlerini ‘sessiz adamlar' diye tanımladığı geldi aklıma. Küçük kuş havalandı. Kalbim yeniden kederle doldu. Elveda Dersu. dedim son kez ve patikadan istasyona doğru yürüdüm. 1908 yılının yazında, iki yıl süren üçüncü keşif gezime çıktım. 1910 kışında Khabarovsk'a döndükten sonra, sevgili dostumun mezarını ziyaret etmek için Korfovskaya'ya gittim. Gelgelelim her şey değişmişti. İstasyon yakınında yeni bir yerleşim yeri kurulmuştu. Khekhtsir eteklerinde bir taş ocağı vardı, tayga demiryolu traversleri için ağaç kesen oduncularla doluydu. Dersu'nun mezarını bulmak için birkaç beyhude denemede bulundum. İşaret taşı olarak kafama yazdığım sedir ağaçlan orada değildi artık. Yeni yollar, yeni toprak setler, çukurlar, tümsekler, geçitler ve oyuklar vardı. Elveda, Dersu. Balkan Harbi Hatıraları Ömer Seyfettin Hazırlayan Tahsin Yıldırım Sunuş Ömer Seyfettin, şair, hikâyeci, fikir ve siyaset adamı, asker, öğretmen, nazariyatçı ve tenkitçi yönüyle Tanzimat'tan sonraki Türk edebiyatının ve düşünce dünyasının göz ardı edilemeyecek önemli bir şahsiyetidir. Hakkı Süha Gezgin'in ifadesi ile o, Dalları meyvelerinin ağırlığı ile esneyip sarkmış bir ağaçtı. [1] Ömer Seyfettin'in otuz altı yıllık hayatında ortaya koyduğu birçok hikâye, tiyatro eseri, bazıları tamamlanamayan roman, masal, şiir, makale, mensure, fıkra, tuttuğu günlükler ve hatıralar ile tercümeleri gerek hayatta iken gerekse vefatından sonra yayınlanmıştır. Türkiye'de kitapları en çok basılan ve okunan yazarlarımızdandır Ömer Seyfettin. Hikâyelerinin dışında fikir kitapları ve tercümeleri, şiir ve hatıraları ile günlükleri de vardır. Bu hatıralarından biri de size sunduğumuz Balkan Harbi Hatıraları dır. Günlük şeklinde yazılmıştır. Ömer Seyfettin'in Balkan Harbi yıllarında tuttuğu günlük, ölümünden sonra Niyazi Ahmet Banoğlu tarafından bulunup Hayat mecmuasının 12 Ocak 1967 tarihli 3. sayısı ile 23 Mart 1967 tarihli 13. sayıları arasında tefrika edilmiştir. Ömer Seyfettin zamanımıza ulaşan haliyle bu günlüğe 27 Eylül 1328 [10 Ekim 1912] tarihinde Selanik'te başlamış ve 15 Teşrinisani [28 Kasım 1913] tarihinde esir tutulduğu Yunanistan'ın Naflion kasabasında Necat isminde bir vapur geldi. diye yazarak son vermiştir. Elinizdeki kitap dört bölümden oluşmaktadır İlk bölümde Ömer Seyfettin'in hayatı, sanatı, eserleri ve eserlerinde Balkanlar ile ilgili yazılar ikinci bölümde, Balkan Harplerinin kısa tarihi üçüncü bölümde, Ömer Seyfettin'in Balkan Harbi Hatıraları son bölümde ise konuyu tamamlayıcı yazılar yer almaktadır. Son bölümde yer alan ilk iki yazı, Ömer Seyfettin'in İbrahim Alaattin Gövsa'ya ve Kenan Hulusi Koray'a anlatımlarından oluşmaktadır. Bu bölümde ayrıca, Ömer Seyfettin'in Balkan Harplerinde ve esareti döneminde Ali Canip Yöntem'e gönderdiği mektuplar da yer almaktadır. Eserin diline ve imlasına müdahale edilmemiştir. Anlamı bilinmeyen ya da açıklanma ihtiyacı duyulan kelime, kavram, yer ve şahıs adları izah edilmiştir. Kitapta yer alıp tefrika metinde yer almayan bazı başlıklar tarafımızdan konmuştur. Eser kitaplaşırken yardımlarını gördüğüm Sayın İbrahim Öztürkçü'ye Sayın İsmail Toluay'a, Sayın Serkan Metin'e ve bazı kaynakları bana ulaştıran Sayın Zihni Engin Keleş'e hassaten teşekkür borçluyum. Kitabın kültür hayatımıza faydası en büyük temennimdir. Tahsin Yıldırım Çamlıca / 15 Mart 2011 Ömer Seyfettin'e Dair Hayatı Ömer Seyfettin, 11 Mart 1884 günü -Rûmî takvimle 28 Şubat 1299- Balıkesir'in Gönen ilçesinde doğdu. [2]Ömer Seyfettin'in ilerleyen yaşlarında Gönen özlemini ve çocukluk hatıralarını eserlerine yansıttığını görmekteyiz. Çocukluk hatıralarına dayanarak yazdığı hikâyelerinde içten ve gerçekçi bir üslup kullanmıştır. Ömer Seyfettin'in İlk Namaz [3] hikâyesi, Gönen devresini ve annesini anlattığı hikâyelerden biridir. Babası Ömer Şevki Bey'in Kafkasya Türklerinden olduğu ifade edilmektedir. Ancak babasının başka milletlerden olabileceğine dair kanaatler de vardır. [4] Ömer Seyfettin Kaşağı hikâyesinde babasından, Babam pek sertti. Bir bakışından ödümüz kopardı. diyerek bahsetmektedir. Annesi Fatma Hanım ise İsfendiyar oğullarından Ankaralı Topçu Kaymakamı Mehmet Bey'in kızı'dır. Mutlu bir çocukluk geçiren Ömer Seyfettin'in hayatında, annesi çok önemli yer tutar. Yine aynı öyküde, annesini başında yeşil örtüsüyle Kur'an okuyan bir meleğe benzetir. Ömer Seyfettin, ikisi küçük yaşlarda vefat eden dört çocuklu bir ailenin çocuğudur. Tahir Alangu, 1953 yılı Kasım ayında Kadıköy, Mısırlıoğlu–Süleyman Bey Sokağı'ndaki evinde ziyaret ettiği Ömer Seyfettin'in ablası Güzide Hanım'dan, dört yaşında kuşpalazından ölen kardeşleri Hasan'dan başka, yine küçük yaşta ölen kardeşlerinin olduğunu öğrenir. Tahir Alangu, hikâyede bahsedilen kız kardeşin, bu ölen kardeşlerden biri olabileceğine dikkat çeker. [5] Ömer Seyfettin çocukluğunu And öyküsünde anlattığı ...Büyük bir bahçe... Ortasında köşk tarzında yapılmış bembeyaz bir ev... Sağ köşesinde her vakit oturduğumuz beyaz perdeli oda... dan ibaret bir evde geçirir Okumaya çok hevesli olan Ömer Seyfettin, öğrenimine dört yaşında iken, Gönen'de Reşid Efendi'nin Mahalle Mektebi ne başlamıştır. [6] And öyküsünde okulu, öğretmeni ve arkadaşları hakkında şu bilgileri verir ...Mektep bir katlı, duvarları badanasız idi. Kapıdan girilince üstü kapalı bir avlu vardı. Daha ilerisinde küçük, ağaçsız bir bahçe... Bahçenin nihayetinde ayakyolu, gayet kocaman aptes fıçısı... Erkek çocuklarla kızlar karmakarışık otururlar, beraber okur, beraber oynarlardı. ‘Büyük Hoca' dediğimiz kınalı, az saçlı, kambur, uzun boylu, ihtiyar, bunak bir kadındı. Mavi gözleri pek sert parlar, gaga gibi eğri, sarı burnuyla, tüyleri dökülmüş hain, hasta bir çaylağa benzerdi. ‘Küçük Hoca' erkekti. Büyük Hoca'nın oğlu idi. Çocuklar ondan hiç korkmazlardı. Ben arkadaki rahlelerde, Büyük Hoca'nın en uzun sopasını uzatamadığı bir yerde otururdum. Kızlar, belki saçlarımın açık sarı olmasından, bana hep ‘Ak Bey' derlerdi. Erkek çocukların büyücekleri ya ismimi söylerler yahut ‘Yüzbaşı oğlu' diye çağırırlardı. Sınıf kapısının açılmayan kanadında sallanan ‘geldigitti' levhası yassı, cansız bir yüz gibi bize bakar, kalın duvarları tavana yakın dar pencerelerinden giren donuk bir aydınlık durmadan bağıran, haykırarak okuyan çocukların susmaz, keskin çığlıklarıyla sanki daha ziyade ağırlaşır, bulanırdı... Aile, Ömer Seyfettin'in çocukluğunun bir bölümünü geçirdiği Gönen'den 1892 tarihinde ayrılmış ve bir zaman İnebolu ve Ayancık gibi Karadeniz'in farklı yerlerinde bulunmuştur. Buralardaki okul hayatının tamamen çığırından çıktığını gören Fatma Hanım, kocasının Ayancık'a tayinini fırsat bilerek Ömer Seyfettin'i alıp İstanbul'a gelmiştir. [7] Ömer Seyfettin, artık dedesinin Kocamustafapaşa'daki konağındadır. İstanbul'a bu suretle yerleşen Küçük Ömer, Aksaray'da bulunan okulda, ‘Mekteb-i Osmanî'de ilköğrenimine başlar. [8] Falaka öyküsünde Ömer Seyfettin bu okulu ve öğretmenini şöyle anlatır ...Mektebin kapısına dar, taş bir merdivenle çıkılırdı. İçeri girilince ta karşıya Hoca Efendi'nin rahlesi gelirdi. Rahlenin önünde müthiş, tuhaf bir tüfek gibi, siyah kayışlı, ağır falaka asılı dururdu. Hepimiz kırk çocuktuk... Hoca Efendi, aksakallı, uzun boylu, bağırtkan bir ihtiyardı. Yaz, kış daima cübbesiz, aptes almaya hazırlanmış gibi kolları paçaları çıplak, sıvalı yerinde otururdu... Ömer Şevki Efendi, oğlunun subay olmasını istemektedir. Bunun için onu okuduğu Mekteb-i Osmanî'den alarak, 1893 yılında Eyüp Baytar Rüştiyesi'ne yazdırır. [9] Subay çocuğu olan Seyfettin, burada sınıf-ı mahsusa ya verilir. [10] Onun sınıf-ı mahsusa dan arkadaşı Ömer olan Aka Gündüz bir konuşmasında Ömer Seyfettin'le ilgili anılarına yer verirken okul günlerini şu cümlelerle anlatır Biz çocuktuk. Yunan Muharebesi oluyordu. Babalarımız askerlik vazifeleri sebebiyle ayrılmışlardır. Babaları askerde olan çocuklar için İplikhane'de bir Sınıf-ı Mahsus açmışlar. Bizi de oraya koydular. [11] Burada dört yıl okuyan Ömer Seyfettin 1896 yılında okulu bitirip Edirne Askerî İdadisi'ne geçmiştir. [12] Edirne Askerî İdadisi'ni 1896 yılında tamamlayan Ömer Seyfettin [13] İdadî'de geçirdiği yıllar içinde edebiyata ilgisi artmış yazarlıktaki yeteneği de ortaya çıkmaya başlamıştır. [14] Edebiyat-ı Cedide şairlerinin, özellikle Tevfik Fikret'in etkisinde manzumeler yazmış, dergilere göndermiştir. [15] Ömer Seyfettin'in yayınlanan ilk eserlerinden olan Yad şiirini de burada yazıp İstanbul'da çıkmakta olan Mecmua-i Edebiyye nin 14 Şubat 1900 tarihli 16. sayısında yayınlatmıştır. Ömer Seyfettin 1900'de İdadî'yi bitirerek İstanbul'da Mekteb-i Harbiye-i Şahâne'ye başlamıştır. 1903 yılında Makedonya'da çıkan karışıklık üzerine Sınıf-ı müstacele denilen bir uygulama ile 22 Ağustos 1903'te mezun olmuştur. [16] Ömer Seyfettin, 24 Ağustos 1903 tarihinde piyade asteğmeni rütbesiyle, merkezi Selanik'te bulunan Üçüncü Ordu'nun İzmir Redif Tümeni'ne bağlı Kuşadası Redif Taburu'na tayini çıkmıştır. [17] 1903 sonrası Kuşadası dolaylarında bulunan Ömer Seyfettin'in, 17 Ocak 1908 tarihinden itibaren İzmir'e yerleştiğini, aynı yıl içinde İzmir'de açılan Jandarma Zâbitân ve Efrat Mektebi öğretmenliğine ve jandarma mekteplerini kurmak üzere, ülkemize gelen İtalyan Genaral Degiorgis'in mihmandarlığına atandığı bilinmektedir. Bu yıllar Çakırcalı Efe ve benzerlerinin İzmir ve çevresinde halka zarar verdiği yıllardır. Ömer Seyfettin, Türk ve Rum eşkıyâların cirit attığı bu dönemde, bu eşkıyâların izlenerek yok edilmesi amacıyla kurulan jandarma mektebinde öğretmenlik yaptığı yıllarda, bu olaylardan etkilenerek bazı öykülerinin konularını tasarladığını söylemek mümkündür. Nitekim ‘Yalnız Efe' öyküsü bu tür olayların birikiminden ortaya çıkmış bir üründür. [18] Ömer Seyfettin'in hayatındaki önemli değişikliklerden biri olan bu tayin eski Sadrazam İzmir Valisi Kâmil Paşa'nın damadı olan İzmir Askeri Hastanesi Başhekimi Doktor Faik Paşa'nın yardımları ile olmuştur. Doktor Faik Paşa, Ömer Seyfettin'in dayısıdır. [19] Burada iken II. Meşrutiyet'in ilanından sonra teğmenliğe yükseltilmiştir. İzmir, Ömer Seyfettin için çok önemlidir. Çünkü İzmir'deki fikrî ve edebî faaliyetleri takip etmiş ve bunlar içerisinde yer alan gençlerle tanışmıştır. Nitekim Batı kültürünü tanıyan Baha Tevfik'ten Fransızca bilgisini artırmak için teşvik görmüş Necip Türkçü'den ise sade Türkçe ve millî bir dille yapılan millî edebiyat konusunda önemli fikirler almıştır. Bu fikirler ışığında o dönem birçok esere imza atmıştır. Ömer Seyfettin için İzmir bir yazarlıkta olgunlaşma yeri olmuştur. [20] Burada askerliğin dışında fikri ve sanatsal meselelerle Fransızcasını geliştirmiştir. Kuşadası ve İzmir'de meşgul bulunduğu olmuş, yıllar arasında İzmir , Haftalık İzmir , Haftalık Serbest İzmir , Edebi Serbest İzmir , Serbest İzmir , 11 Temmuz , Âşiyan , Çocuk Bahçesi , Kadın ve İrtika gibi dergi ve gazetelerde yazmıştır. Ömer Seyfettin'in dönemin önemli yayınlarından olan Hüseyin Hilmi'nin çıkardığı Haftalık Serbest İzmir gazetesinde 1908'de kısa bir süre (iki sayı) yazı işleri müdürlüğü de yapmıştır. [21]