ayırt edebilecek miktarda idrak kapasitesine ve o eylemi gerçekleştirebilecek miktarda kuvvete ihtiyaç var. Bence gerçekten ahlaklı biri olmak için yüksek miktarda yaratıcılığa da ihtiyaç var. Bunlar olmadan ancak durmayı başarabiliriz. Bu özelliklerin hepsi çalışmayla bir miktar geliştirilebilir özellikler, bu yüzden bir insanın kendini geliştirmemesi bence ahlaksızcadır. Yaptıkları, bir şeyi uzatmasını istediğiniz bir insanın yerinden kalkmadan kolunu o nesneye doğru uzatıp “Bak, yetişemiyorum.” demesine benzer. Salih Taylan Tamamoğulları İyi biri olmak, eğer ki böyle bir şey mümkünse, gerçekten çok zor. Bu yüzden eğer iyi biri olmak konusunda hevesliysek çok çalışmaya hazırlıklı olmalıyız. Şanslıyız ki hayatta mükemmeliyetçi olmayı seçebileceğimiz konular arasında, buna değebilecek olan belki de tek konu iyi biri olmak. Bir Tutam TeşekkürTanrım,sanabirkaçnedendenötürüteşekküretmekistiyorum(!);açlıktansürünerekmeyusbirşekildeölmeknasılbirdurumdurbanatecrübeettirmediğiniçin,odurumdaykenbaşımabirdeölmemibekleyenakbabakoymadığıniçin,insanlarınaadaletlidavranmayıçeşitlikaynaklarınlaöğütleyipkendinbudurumdanuzakdurduğuniçin.Sahiden,nedenböylebirölümlayıkgördün?Yoksa,seninimtihandiyereknitelendirdiğinolayınbumu,kendinibuşekildemiüstüngösteriyorsun?Belkidebuçocuğunbüyükhayalleriveideallerivardıvesenindüzeninisağlamaktabazısorunlaryarattığınbuçevreye;sağlıklı,adilveaydınlıkbirdüzen,birgelecekgetirecekti.Diyelimkibahsedilenbüyükdüşleriveidealleriyoktu,değermiydimasumbirçocuğun,hattainsanın,canınıbuşekildealmaya?Zorundamıyarattıkların,senonlarıhizmetkârlarınolaraknitelendiriyorsun,zalimliklerinisıfıritaatsizlikileyerinegetirmeye,ölümübekleyençocuğunbaşındadikilmeye?İlkbaşta,evrendeherşeyinsanahizmetettiğiniiddiaettiğindeinanmamıştımancakşuanokadarberrakbirşekildegörüyorumkitanrılariyiolmakzorundadeğilmiş;kötütanrıların,yeryüzünekötülükdağıtan,dahadoğrusuyeryüzünüsimsiyahbirzalimlikrengineboyayan,hizmetkârlarıolabilirmiş.BirfotoğrafüzerindenbilesanasatırlarcasuçlamayazabiliyorumTanrım.Acababusaattensonraiyibirsendenbahsedebilmekmümkünmüdürgerçekten?Tanrım,görünenoki,sananebuçocuğunacınasıdurumunedebufotoğrafıçekenKevinCarter’ınödülaldıktansonrapsikolojisininbozulupintiharettiğibilgisigelmiş.Eğerhalaiyiolduğunuiddiaediyorsan,oynayabileceğineniyikartlarbunlarmı?İnsanlık,sizleredebirkaçsebeptenötürüteşekküretmekistiyorum(!);varlıkyarışındakinamütenahihevesinizdendolayı,çıkartılansavaşlardandolayı,hazineharitanızdaçarpıolarakişaretlediğinizyerlerebarışvedemokrasigetirmektensözedipkanvesilahgetirmenizdendolayı,peşindenkoşulabilecekhertürlüminimumönemgerektirensorunlarınızınbirnumaralısavunuculuğundaoluplafügüzaflarınızıaslaesirgemeyipsıraacundakiyardımamuhtaçlaradesteğegeldiğindesuspusolduğunuzdandolayı,canhıraşçığlıklarınkaynağınıarayıpgözetmediğinizdendolayı,sadecekendiçocuklarınızıdüşünüpdünyadabaşkaçocuklarındaolduğunuonlaraöğütlemediğinizdendolayı,sistemieleştirmemeklekalmayıpaynızamandasistemingelişmesineyolaçabilecekhertürlüdavranıştabulunmaktankaçınmadığınızdandolayı.Nedensorgulamıyorsunuz?Niçinadaletsizlikleresessizkalıyorsunuz?HerzamankendizihinlerinizinbirBlackMirrorbölümümisaliuyuşturulduğunuiddiaedipveüstüneherkonuhakkındakomploteorileriüretmektençekinmiyorsunuz.Eğergerçektenuyuşturulduğunuzudüşünüyorsanız,siziuyandırmakiçinneyapabilirim?Sizuyuşturulmadınız,sadeceiradibiraymazlıkiçindesiniz.Çünkübireyselhazzınızbueleştirmeyeyeltenmediğinizsistemlersayesindegerçekleşiyorvehedonizminizdoymanoktasınabuşekildeulaşıyor,kazan-kazantaktiğinizile.Şahsım,mantıklıgerekçelerlebirliktesanadateşekkürler(!);senindebahsedileninsanlığıngerikalanıgibisadecekendizevklerinivedurumunuönemsediğiniçin,bugünekadarherönemlimeseleyebirilerideğindiğizaman-açlıksorununudadahil-“Duyarkasma!”gibiolmamasıiktizaedentepkilerverdiğiniçin,herdefasındaTürkiye’ningüneyindebirinsanlıksuçuhaberigördüğümzaman“OrtaDoğu’dakartlaryenidendağıtılıyor”şakasıyaptığıniçin.Umarımartıkkavrayabilmişsindir;gerçekinsaniyetinnasılolmasıgerektiğini,nelerinkimleriincitebileceğini,nelerinseninkalbinidumurauğratabileceğini.Ensonyediğinyemeğe,8Şubat2020akşamyemeği,bak;negörüyorsun?Aldığındörttabakyemeğinyarısınıbilebitirmedin.Sevgilişahsım,yüzleşebilirmisinbugünekadarisrafettiğinyemeklerlekaçmasuminsanınhayatınınkurtulabileceğininsayısıyla?Nelersenidüzeltebilir?BirTürkçeyazısındaüzerineblogyazısıyazmakiçinseçtiğinbirfotoğrafmıyoksaTanrıveyainsanlıkmısenidüzeltebilir?Nasılbulacaksınkendinidahaiyibirinsanolarakyoksasendemikendininiyibirisiolduğunuiddiaedenlerdensin?Kendimdahilherkesiveneredeyseherşeyisuçlayabildiğimegöreenmasumolanımızfotoğraftakiakbaba,ilkbakıştaensuçlugözükenolsabile.BuyazısizleregörehernekadareleştirivesorgulamayazısıolsadabenimiçinsadeceBirTutamTeşekkür’denibaret..FerhatKORKMAZKaynakça:Fotoğraf:Carter,Kevin,StarvingChildAndTheVulture,1993,Ayod,Sudanhttp://100photos.time.com/photos/kevin-carter-starving-child-vultureKaliteli Haz Peşinde Öyle tahmin ediyorum ki Adem’le Havva dünyaya gönderildiklerinde örtünmek için birer yaprak bulduktan sonra yaptıkları ilk şey daha kaliteli bir yaprak aramak olmuştur. İnsanlar olarak bizim doğamızda bu vardır; sürekli daha iyiyi, daha kaliteliyi bulma arzusu. Bunu pek çok faaliyetimizde görürüz. Ne yaparsak yapalım kaliteli olanı isteriz ancak ne yazık ki daha çok alet edavat gibi harici şeylerde kaliteyi tercih ederiz. Pek az insan kaliteli haz peşinde koşar. Yediğimiz şeyin, dinlediğimiz müziğin, izlediğimiz filmin, okuduğumuz kitabın kaliteli olmasını arabamızın, telefonumuzun, bilgisayarımızın kalitesi kadar önemsemeyiz. Ben de bu hataya düşenlerdim ancak okuduğum bir kitap beni değiştirdi. Bazı kitaplar ve yazarlar gerçekten büyük saygıyı hak ediyor. Bunlardan birisi Gülfam Göknar ve Müzik ve Yemek isimli o harika kitabı. Kendisi de bir müzisyen olan Göknar, ünlü müzisyenlerin mutfak zevklerini araştırmış ve müzik konusundaki titizliklerinin mutfağa da yansıdığını görmüş. Büyük müzisyenlerin yemek tariflerini derlemiş, kendisi test etmiş ve bize aktarmış. Türk yazarlar ve araştırmacılar arasında böylesine titiz çalışanları bulmak zordur, o yüzden Gülfem Göknar’a tek bir kitabını okumuş olsam dahi büyük saygı duydum. Daha önce düşünmediğim bir şeyi aklıma getirdi bu kitap: müzikle yemek arasında bir bağlantı olabilir miydi? Büyük müzisyenlerin yemek zevkleri konusunda da bu kadar hassas olmaları bir tesadüf olabilir miydi? Ben müzik ve yemek arasında doğrudan bir bağlantı bulamadım ama dolaylı bir bağlantı olduğuna inanıyorum. İkisi de insan hazzına en çok hitap eden, en çok haz veren şeyler arasında yer alıyor. Yani kulağımız ve tat alma duyumuz, en çok zevk aldığımız, ruhumuzu en çok dinlendiren şeyleri beynimizin algılamasını sağlıyor. Bu yüzdendir ki kaliteli haz peşinde koşan insanlar mutlaka bu iki önemli haz aracına büyük önem veriyor. Müzisyenlerin kaliteli haz konusunda dünyanın en profesyonel insanlarından oldukları düşünülürse, yemek kültürüne önem vermeleri kadar olağan bir şey olmadığı rahatlıkla anlaşılabilir. Artık bir karar aldım, algımı değiştirip harici maddi eşyaların değil, aldığım hazların kaliteli olmasına özen göstereceğim. Dinlediğim, tattığım, izlediğim, hissettiğim şeylerin kaliteli kaynaklardan gelmesine gayret edeceğim. Müzik sadece kulağa hitap eden, sadece anlık olarak deneyimlenen bir uğraş değildir. İnsanların dinlediği müzikler, onların karakterlerini, günlük davranışlarını kısacası ruh hallerini derinden etkiler. Bu yüzdendir ki müziği diğer faaliyetlerden farklı bir yere koyuyorum. Tıpkı çocuklara klasik müzik dinletne ebeveynler gibi ben de müziğin insan karakteri üzerinde etkili olduğuna inanıyorum ve artık dinlediğim müzikte kalite aramaya başladım. Müzikte kaliteyi bulmak o kadar kolay bir şey değildir. Müzik son derece teknik bir mesele olduğu için kaliteli olanı ve olmayanı ayırt etmek bilgi gerektirir. Şimdilik önümde uzun bir yol var ama kaliteli olanı olmayandan ayırt edebilecek bilgiye sahip olduğum zaman müzik çıtamın birkaç seviye yükseleceğine inanıyorum. Yemekte kalite ise çok yönlüdür. Yemeğin lezzetli ve sağlıklı olmasının yanı sıra kültürel ögeler de barındırmalıdır. Ayrıca, ne kadar yediğimin ve nasıl yediğimin de yemeği kaliteli kılan unsurlar arasında yer aldığını düşünüyorum. Tahmin edeceğiniz üzere fazla ve hızlı yemek kaliteyi düşüren şeyler arasında yer alır. Yemeğin kültürel ögeler barındırması doğduğu coğrafyanın izlerini gerek içerik gerekse hazırlanış tarzıyla hala muhafaza etmesi anlamına gelir. Yemek, en az müzik kadar belki de ondan daha çok etkilidir insanın karakteri ve ruh hali üzerinde. Artık kalite algıma yeni bir şey daha ekledim: haz kalitesi. Şimdilik en önemli iki haz kaynağı olarak gördüğüm yemek ve müzikten başlayacağım bu kalite arayışıma. İnanıyorum ki arayışım daha sağlıklı bir ruha ve bedene sahip olmamda bana yardımcı olacak. Kaynaklar Göknar, Gülfem. Müzik ve Yemek. İstanbul: Okuyan Us Yayınları, 2016 MERVE TUĞÇE AYSAN 21502072 GÖZAÇAN,1 İlayda Gözaçan 21300606 TURK 101/33 Seda Başer Çoban Blog Yazısı 5 28 Nisan 2015 AH İSTANBUL Uzun zamandır derslerle ve sınavlarla o kadar meşguldüm ki, ailemle beraber tatile çıkmayalı ne kadar oldu hatırlamıyorum bile. Herhalde onlar da beni özlemişler ki; hep beraber bir değişiklik yapıp hafta sonu İstanbul’da buluşma kararı aldık. Nerede olursa olsun sevdiklerimle beraber geçireceğim iki gün bile tüm yorgunluğumu almaya ve onlarla özlem gidermeme yetecekti. Özellikle bu buluşmanın İstanbul’da olması beni daha çok heyecanlandırdı ve mutlu etti. Kendimi bildim bileli belirli aralıklarla İstanbul’a giden ben, üniversiteye başlayınca Ankara’dan dışarı adımımı atamaz olmuştum. Yoğun ve stresli bir sınav sürecinden sonra, zaten yeterince üşengeçken artık daha da üşengeçtim ve hiçbir yere gitmek gelmiyordu içimden. Bölüme geçmemle beraber üşengeçliği ve bıkkınlığı üzerimden attım ama hâlâ bir şeyler vardı beni kısıtlayan. Asosyalleşmeye başladığımı düşündüm en başlarda ama sonradan derslerden zaten vakit kalmadığını, sınav sürecinden daha yoğun bir döneme girdiğimi fark ettim. Aslında, bu buluşma benim için bir nefes alma fırsatıydı ve kesinlikle kaçırmamalıydım; öyle de yaptım. Babam ve yakın arkadaşı Veli Amcam üniversiteden beri koparmamışlar ilişkilerini. Önce annelerimiz arkadaş olmuş. Daha sonra da çocukları olan bizler. Kendimi bildim bileli İstanbul’ a giderim derken gezmeye değil, sadece onları görmeye giderim. Uzak mesafelerde büyümemize rağmen kızları olan Hazal ve Dilan’ la bağlarımız hiç kopmadı. Beraber büyüdüğümüz ve aramızda sadece bir yaş olduğu için birbirimizi kardeş olarak gördük hep. Bunların İstanbul’la ne alakası var diyebilirsiniz. Her şehir, her nesne, her olay her insan için farklı anlamlara gelebilir. Sizin için İstanbul; Kadıköy, Beyoğlu, Cadde, İstiklal veya Boğaziçi olabilir ama benim için İstanbul demek, dostluk ve mutluluk demektir. Uzun süre görüşmesen bile hayatın boyunca asla kopmayacağın insanlar demektir. Saatlerce gülebildiğin ve yanında çekinmeden saçmalayabildiğin sıcak ortam demektir. Tabii bu hisler hâlâ etkisini koruyor olsa da bir yandan bende farklı bir yer de oluşturmaya başladı İstanbul. Doğup büyüdüğüm yer olan Karadeniz Ereğli küçük bir ilçeydi ve daha önce büyük şehirde hiç yaşamamıştım ta ki üniversiteyi kazanıp Ankara’da tek başıma yaşamaya başlayıncaya kadar. Hem Ankara’nın büyük şehir olması hem de tek başıma yaşıyor olmamın verdiği güvenle, İstanbul bu sefer gözümü korkutmamıştı. Bundan önceki gidişlerimde “ben burada okuyamam” derken şimdi “Ankara’dan pek bir farkı yok” demeye başladım. Ankara-İstanbul kıyaslamalarında Ankara’da deniz olmadığından yakınılır genelde. Bu zamana kadar bu düşüncenin saçma olduğunu düşünsem bile şimdi bir düşünüyorum da: deniz havasını, o yosun kokusunu, martıların haykırışlarını, GÖZAÇAN,2 gemilerin siren seslerini içinizde hissetmek ayrı bir huzur vermiyor mu? Şimdi düşününce bile insan Kadıköy’de balık ekmeğini yedikten sonra, iskelede çay keyfi yapmak istiyor. Bu gezi sırasında beni en çok mutlu eden kısımlardan birisi de onunla karşılaşmamdı. Ve işte biraz da bu yüzden İstanbul daha farklıydı benim için artık. Dediğim gibi Ereğli küçük bir yer, bu yüzden eğer iyi bir başarıya sahipseniz, aynı liseye gitmekten başka şansınız yoktur. Lisede sadece bir sene beraber okuduk ve sonra o İstanbul’a gitti okumak için. Günümüz teknolojisi sayesinde iletişimimizi koparmadık. Sürekli konuşuyor; hatta tatillerde Ereğli’de buluşuyorduk ve giderek birbirimizden hoşlanmaya başladık. Bu karşılaşmamız, birbirimize açıldıktan sonraki ilk yüzleşmemizdi. O içimden taşan aşırı sevinç ve masmavi gözlerinin içine bakıyor olmanın verdiği utangaçlık duygusuyla beraber kıpkırmızı kesildim ve “Merhaba!” demeyi bile unuttum. Sadece bir hafta sonu içerisinde bana mutluluk, dostluk ve daha bir sürü güzel duyguyu bir arada ve bu kadar yoğun bir şekilde yaşatan İstanbul… Teşekkür ederim. Ege Tavas SESLERLE KANDIRILMIŞ Kanmayın! Kandırıyorlar sizi yaptığınız her şeyde. Ardınıza bakmadan kaçın, helâk edilen kavimler gibi değil, kimse kuma dönüştürmeyecek sizi, sadece dönüp bakarsanız, o an içinde bile kandırıp geri dönmenizi sağlayabilirler. Çok iyiler yaptıklarında. Kanmayın. Ardınıza bakmayın! Uçanları kıskanmayın, çok avcı var. Avcıları kıskanmayın, çok kıtlık gelir buralara. Kaçın sadece. Kanmayın. Kanarsanız, ne uçan gibi ne avcı gibi olabileceksiniz. Öyle yürümez buralarda işler! Okay Uludok’a sorun isterseniz. 40 Şizofrenden Bir Öykü’de ne istiyorsanız anlatacaktır. Öncelikle, bu isme de kanmayın! Kandırıyorlar sizi okuduğunuz her şeyde... 40 şizofrenden bir öykü yok, bir şizofrenden 40 öykü olduğu söylenmiş ama o da yok. 1 şizofrenden 1 öykü var sadece. Kafasındaki seslerin sesini kısmış bir adamın, daha doğrusu istemediği sesleri kısmış bir adamın, tek bir öyküyü kırka bölmesiyle oluşmuş bir kitap bu. Ne dedim? Kanmayın! Beraberimizde geliyor doğarken kafamızdaki her ses. Bazılarınınki bastırılamayacak kadar yüksek oluyor. Bazılarınınki dışarıdan duyulabilecek kadar bağırıyor... Ölmeyi beklemek zorunda olanlarla, ölmeyi istemek zorunda olanlar arasında gidip geliyor sesler. Üzücü, zor hayatları olduğunu sananlar gördüklerinde acıyarak bakıyorlar kafası bağıranlara. Dünya’da iki tür insan varmış da biri normal olduğunu sananlar diğeri normal diye bir şey olmadığını bilenlermiş. Yok öyle şey! Dünya’da çok tür insan var! Ben varım mesela! Nasıl tanımlayacaksınız beni? Okay Uludok var sesleriyle ünlü olmayı başarmış, yanlış yaratılmış bir insan. Normal mi, normal diye bir şey olmadığını bilen mi şimdi o? Yanlışlıkla dökülmüş hikâyelerden bahsediyorsam ben şimdi, kendini de yanlışlıkla tanımlamaz mı elinde olsa? Sadece 176 sayfa... Kendini anlatmasına bile izin vermemiş olacak sesler ki kısa kesmiş. Normalde roman olacak kitap öykü derlemesi olmuş. 40 ayrı kişiden değil! 40 ayrı sesten. Sesler de bizi kandırmaya çalışıyor olabilirler, belki bir tanesi söylüyor hepsini, nereden bilecek yazan? Kanmayın o yüzden. Dinlediğiniz her şeye de okuduklarınız gibi bakın. Kanmayın! Komik olan ne var bu trajik hikâyede diye soruyorum yazara kitabını okurken. Cevap verdiğini hissediyorum kafamdaki sesler aracılığıyla: “Sesleri kimse duymuyor.” Gerçekten komik. Sadece benim başımı kontrol ediyor benim başımdaki sesler. Size komik gelmiyorsa yeterince yakından dinlemiyorsunuzdur. Dinleseniz siz de yazardınız birkaç yüz sayfalık acı hikâyelerinden. Bana güvenin, ben yıllardır gizlemeye çalışıyorum. Sesleri başkalarının duymamasının verdiği rahatlıktandır belki yazara komik gelmesi her şeyin... Kendini sonunda güvende hissediyordur asla kazanamayacağı çarpışmalardan. Seslerin kendi içlerindeki kavgaya bile yetmezken gücüm, başkalarının sesleriyle kavga etseler nasıl başa çıkardık? Yazar haklı. Kandırmamış kendini bizim gibi. Trajedide komediyi göremezseniz ne işe yarar ki zaten? Kendiniz çekmiyorsanız o derdi, iyi hissedersiniz doğal olarak. Bir nokta var ama! Bu hikâyedeki acıyı siz de çekiyorsunuz. Kendinizi kandırmayın sesler yok diye! Kanmayın... Bir şizofren ağacın gölgesinde kendi kafamı dinleyebilirdim bugün. Yerine, hiç tanımadığım bir adamın konuştuğu ağaçlardan bahsettiği bir öykü kitabı okudum. Kimseye açıklayamam nedenini. Kendime sormaya bile cesaret edemem. Söyleyemediğim şarkılar gibi, dudaklarım kanayana kadar susmam gerekebilir hepsini. Arkadaş aradım galiba başımdaki seslere. Size söylediğimin aksine az da olsa kanmak, kandırılmak istedim. Çaresizliğin insanı getirdiği nokta budur işte! İnkar her şeyden önce gelir bir yerden sonra. Benim kafamda hiç ses yok! Benim suçum yok! E kim bilecek? Arkanıza bakmadan kaçın sizinle aynı acıyı paylaşanların hikâyelerinden. Sadece o zaman komik değildir çünkü trajediler. İnanmıyorsanız kaçmamayı deneyin. Kum olursunuz kutsal hikâyelerdeki lüks düşkünü kadınlar gibi. Kanmayın! Mehmet Mert Epsileli Bizi Ancak Biz Kurtarabiliriz “Bizi ancak biz kurtarabiliriz.” , kararlılığı, azmi anlatan muhteşem bir söz. Düşününce anlamının derin olduğunu rahatlıkla anlayabilirsiniz. Tek bir söz ile bize o kadar çok şey anlatıyor ki. Mesela asla pes etmememiz gerektiğini ve çevremizdeki çoğu insanın zor günde bize yardımcı olmayacağını söylüyor bizlere. Hafife alınmaması gereken bir öğüt bence. Yakın zamanda izlemeye gittiğim Dağ 2 filminden bir söz aslında. Askerlerimiz Irak Dağlarında gizli bir operasyondalar. Bir dağın tepensindelerken etraflarınn teröristlerle çevrili olduğu haberi geliyor. Askerlerin gizli operasyonda olduğundan haberi olmayan muhabirden bir soru geliyor: “Destek birlik gelmeyecek mi?” Cevap ise çok çarpıcı: “Bu gizli bir operasyon. Türkiye resmi olarak bu ülkeye girmedi. Bizi ancak biz kurtarabiliriz.” 1 Ben o sözü duyduğumda bir an için filmden koptum ve düşünmeye başladım acaba kendimi kurtarmak için bir şeyler yapıyor muyum yoksa birilerinin yardımını mı bekliyorum diye. Yanlış anlamayın zor bir durumda değilim, burda kurtarmak kelimesini zor bir durumdan çıkarmak anlamında kullanmıyorum. Kurtarmak derken, kendimi yaşadığım hayattan kurtarıp; yaşamak istediğim hayata teslim etmekten bahsediyorum. Sonra kendimi kurtarmak için bir şeyler yaptığıma karar verdim. Mesela hep hayalimdi bir bilgisayar mühendisi olmak. Lisenin son iki yılında bunun kolay bir hedef olmadığını anladım. Çünkü herkes çalışıyordu, herkes başarılıydı. İstediğim şeyin bana verilmesi için benim onlardan bir ayrıcalığım olmalıydı. Onlardan daha iyi olmalıydım ki istediğim üniversiteye, istediğim bölüme girebiliyim. Sonra bunu ancak kendi kendime başarabileceğimi fark ettim. Ailem ya da arkadaşlarım bana sadece manevi olarak destek olabilirlerdi. Sınava gireceğim yerde sadece ben ve o güne kadar öğrendiklerim olacaktı. Yani beni ancak ben kurtarabilirdim. Hedefim için çalıştım ve sonucunda istediğim bölümü tutturdum. Başarım herkesi mutlu etti ancak ona tek başıma ulaşmak zorundaydım. Hedeflerimize giden yolda zorluklar karşımıza sürekli çıkacaktır. Eğer ki hedefimize gerçekten ulaşmak istiyorsak o zorluğu aşmamız ve bunu çoğu zaman kendimiz yapmamız gerekecektir. İşte gerçek güç odur. Karşımıza bir engel çıkana kadar ilerleyip, engel çıktığında ise hiçbir şey yapmadan ortadan kalkmasını bekliyorsak ya gerçekten hedefimize ulaşmak istemiyoruzdur ya da o engeli aşmaya gücümüz yoktur. Her iki olasılıkda da o hedef sadece bizim hayalimiz olarak kalacaktır ve ona her ulaşmaya çalıştığımızda o engel yolumuzda olacaktır. Hiçbir şey yapmadan hedeflerimize ulaşmaya çalışırsak, çoğu kez başarısız oluruz ve her başarızısızlıktan sonra hayal kurmaktan, kendimize yeni hedefler belirlemekten biraz daha korkar hale geliriz. Bu duruma düşmemek için “Bir şey istiyorsam onu ancak kendim alabilirim. Beni ancak ben kurtarabilirim.” deyip, kendimiz için bir şeyler yapmaya başlamalıyız. O zaman hayat da bize istediklerimizi vermeye başlar. Hayatta başarılı ve mutlu olmak istiyorsak, kimseden bir şey beklememeliyiz. Sylvia Plath’ın güzel bir sözü var: “Kimseden bir şey bekleme, böylece hayal kırıklığı yaşamazsın.” 2 Mutlu olmak istiyorsak hayal kırıklığı yaşamamız lazım. Hayal kırıklıklarını da ancak beklentilerden vazgeçerek 1 Dağ 2 . Yöneten Alper Çağlar. 2016. Film. 2 Wikisöz . Wikiquote . 12 Kasım 2016. https://tr.wikiquote.org/wiki/Sylvia_Plath ( Aralık 05 , 2016 tarihinde erişilmiştir ). engelleyebiliriz. Bizden başka kimse bizim hayatımızı değiştiremez. Gerçekten ne istediğimizi bilen yalnız biziz. İstediğimiz şeye de ancak çalışma ve azimle ulaşabiliriz. Kaynakça Dağ 2 . Yöneten Alper Çağlar. 2016. Film. Wikisöz . Wikiquote . 12 Kasım 2016. https://tr.wikiquote.org/wiki/Sylvia_Plath ( Aralık 05 , 2016 tarihinde erişilmiştir ). Selin Yılmaz KIRMIZI AŞK Aşk, üç harfin içine sığdırılmış, bazen koca bir ömür, bazen bir sokak lambasının altındaki öpücükten ibaret. Gecelerce uyutmayan kalp ağrısında, bazen de günlerce yüzdeki gülümsemede saklıdır aşk. Hep iki uçtur. Ortası yoktur aşkın. Ya bir anlık kıvılcım, ya hiç sönmeyen bir ateş… Kan kırmızıdır aşk, ateş gibi, yakar gibi. Bazen sıcaklığıyla çekici gelen kırmızıdır, yavaş yavaş ısınırsın yanacağını görmeden. Damarlarında dolaşan kandır aşk. Her zerresini kendine saklamak ister gibi bedeninle örtersin. O kadar yakındır aşk, bir o kadar da uzak. Aşkın rengi kırmızıdır, herkes bilir bunu. Aşk nedir peki? Yalnızca bir hormonel tepki mi? Bedenimizle beynimizin müttefik olup bize oynadığı bir oyun mu? Kocaman, büyüklüğünü bile hayal edemediğimiz bir yalan mı aşk? Bedenimizin ve beynimizin bize söylediği affedilmez bir yalan mı? Yoksa bize var olduğumuzu hissettiren, yaşayabileceğimiz en gerçek duygu mu? Karnımızda uçuşan kelebekler mi? Yoksa vücudumuzun salgıladığı adrenalin mi? Belki de aşk sandığımızdan ve hayal ettiğimizden çok daha büyük bir şey. Belki de o kadar büyük ve yüce bir şey ki aşk, bedenimizle, şu an varoluşumuzla anlayamayacağımız, sadece kırıntılarıyla bile bakış açımızı, hayatımızı değiştirebilen bir duygu. Aşk kaybolmaktır belki de dipsiz uçurumlarda. Düştüğün zaman duramamaktır. Şayet bir kere ısıtırsa kalbini kül olmaya mahkûm olmaktır. Yeri geldiğinde vazgeçebilmektir bütün benliğinden. Tutarsız olmaktır aşk belki de. Ne var olduğunu bilirsin, ne var olmadığını kabullenebilirsin. Ferzan Özpetek İstanbul Kırmızısı adlı romanında aşktan şöyle bahsetmiş. “Aşk. Ne öğrendim aşk hakkında? Aşk hakkında öğrendiğim, aşkın var olduğudur.” Ferzan Özpetek İstanbul Kırmızısı adlı romanında aşk temasıyla, sinestezi -duygu ikiliği- dediğimiz durumun harmanlanmasını işlemiş. Ve çoğu sinestetik gibi o da aşkı kırmızı görmüş. Romanında farkında olmadan aşkla bütünleştirdiği şehri yani İstanbul’u kırmızıyla görmüş. Kırmızıyla büyütmüş İstanbul aşkını ve diğer bütün kalp çarpıntılarını. Roman içeriğinde aşkın bütün alt kümeleri olan duyguları da kırmızı hissetmiş. Tutkusu kırmızı, cesareti kırmızı, sevgisi kırmızı… Romanda Anna karakterinin cesaret ve başkaldırışına tanık oluyoruz, aşka başkaldırıyordu belki, belki de aşk sandığı duyguya. Aldatılırken bile bu kadar basit bir aldatma hikâyesi istemiyordu Anna, çünkü onun aşk bildiği duyguya ihanet bile çok güçlü durmalıydı. Büyük bir çıkmaz olmalıydı uğradığı ihanet, çünkü aşk büyük bir şeydi, yitişi de büyük ve görkemli olmalıydı. Belki de hayal kırıklığı hikâyesi burada başlıyordu. Sıradan, aldatılmış bir kadın değildi Anna, belki de aşka inancı, kocasına hissettiklerinin aşk olmadığını fark ettiği anda başlıyordu. Belki de yine romandaki bir karakter olan Murat’la aşkın küçük kıvılcımlarını gördüğü için bu kadar mutluydu. Yenilenmiş hissediyordu kendini bu yüzden. Aşkı tanımak, yeni hayatının başlangıcıydı ve artık nerede kimle olduğu önemli değildi, nasıl para kazanacağı, nerede kalacağı… Aşk… Varoluşumuzdan beri, binlerce yüzlerce insanın çözmeye çalıştığı, üzerine şiirler, şarkılar, romanlar yazılan, herkesin kendine özgü tanımlar yaptığı bir düğüm. Kimisi hormonel reaksiyonlarla, kimisi tanrının ta kendisiyle, kimisi de anlam veremediği acılara ve mutluluklara bir sebep arayışıyla kendince tanımlamalar yapar aşka. Belki de aşk her kalpte her bedende farklı bir duruşu, gücü, boyutu olan bir duygudur ve bu yüzden her insan kendine özel tanımlar aşkı. Belki de aşkla ilgili yaptığımız en büyük yanlış aşkı tanım kalıplarının içlerine koyarak sınırlamaya çalışmamızdır. Oysa küçücük kalplerimize sığamayacak kadar büyüktür aşk, ama küçük bedenlerimize sığdıracağımız kadar yakından hissettiğimiz bir duygu… BAŞARININ ÜÇ KAYNAĞI 5 Haziran 1989’da, Pekin’deki Tiananmen Meydanı’nda demokratikleşme hareketi esnasında çıkan olaylarda yer alan ve on dokuz yaşında olduğu iddia edilen bu gencin fotoğrafı Jeff Widener tarafından çekilmiştir ve Time dergisi tarafından yüzyılın en önemli insanlarından birisi olarak adlandırılmıştır. Bu fotoğraf yüzlerce gazetede ve haber dergisinde yer bulmuş ve sayısız medya organında ana haber olarak yer almıştır. Kimliği tam olarak bilinmediği için bu genç “Tank Adam” veya başka bir deyişle “Meçhul Asi” olarak anılmıştır. Görüntüye alındığından tamamen habersiz olan bu genç inançları uğruna her şeyi göz önüne alarak ölüm pahasına on taneden fazla tank yığınının önüne geçmiş ve onların geçişini engellemiştir. Tankların sağa veya sola yönelip geçme çabalarına da engel olan bu genç geçen yüzyılın en büyük sembollerinden birisi haline gelmiştir. Önünde herhangi bir şeyin durmasının sağlanamayacağı şekilde tasarlanmış tonlarca ağırlığa sahip olan metal yığınlarının karşısında bu genç nasıl durabilmiştir? Bu genç en büyük fikir adamlarının, sembol isimlerin ve liderlerin sahip olduğu üç şeye sahiptir: Cesaret, azim ve kararlılık. Pek çoğumuz için mutlak güce karşı gelmek zorluk ister hatta bu imkansız gözükür. Çünkü otorite algısı zamanla beyinlerimize öyle bir işlenmiştir ki ona asla ama asla karşı gelinmez. Böyle bir şeye kalkışmak ise cesaretlerin en büyüğünü ister. İşte buradaki genç gücü, insanların çoğunun karşısına bile çıkamayacağı otoriteyi, dayatmaları ve tüm engelleri yok sayarak ancak dünyayı değiştirebilecek insanların sahip olabileceği cesaretle onların karşısına çıkmıştır. Tarihte de bunların eşi benzeri sınırlıdır. Ancak Roma’da kölelik sistemine başkaldıran Spartaküs’ün sahip olabileceği bir cesarettir bu. Vincent Van Gogh “Hiçbir şey yapmamaya cesaretimiz olmasaydı, hayat nasıl olurdu?” demiştir ve cesaret bu dünyadaki en asil duygulardan birisidir. Bu genç aynı zamanda bütün engelleri yenecek azme de sahiptir. Azim hayattaki en büyük enginliklerdendir. İnancı ve ilkeleri doğrultusunda etten ve kemikten meydana gelen bedeniyle metal yığınlarının sayısı karşısında yılmamış ve devam etmiştir. Ancak tüm engellere karşı gelerek yedi düvele karşı duran Mustafa Kemal’in sahip olabileceği bir azimdir bu. Son olarak ise kararlılığıyla tüm insanlığa ders vermiştir. En önde bulunan tank sağa veya sola yönelmeye çalıştıkça kendisi de yönelmiş ve geçit vermemiştir. Kararlılık ise başarının her zaman en büyük anahtarı olmuştur. Ancak ampulü icat ettikten sonra gazeteciye “Ben bin defa başarısız olmadım, ampul bin bir adımlık bir icattı.” diyen Edison’un sahip olabileceği bir kararlılıktır bu. Hayatımız boyunca gücün ve otoriterin varlığına alıştırılırız. Buna karşı gelmek bizim için çoğu zaman söz konusu bile olamaz. Bu yüzden bizde sorumluluk üstlenerek ve risk alarak toplumda sesini duyurmuş bu insanlardan farkımız bu üç özelliktir. Hiç bu insanlar olmasaydı dünya şu an nasıl dönerdi, hayat bizim için nasıl olurdu diye düşündünüz mü? Eminim ki hepimizin sisteme, düzene veya daha basit bir şekilde günlük olaylarda sesimizi duyurmak istediğimiz olaylar olmuştur. İşte böyle zamanlarda, benim de içimdeki volkan patlamaya hazır olduğu anlarda bu fotoğrafı düşünüyorum. Bunun sonucunda gereken sorumluluğu akıl ve mantık çerçevesinde almam gerektiğini anlıyorum. Aksi halde hayatım boyunca çekinir ve bir şey yapmazsam günün sonuna geldiğimde pişman olduğum bir hayat yaşamış olabilirim ve bana bunu kavratan en güzel fotoğraflarından biriside budur. Sonuç olarak dünya dönüyorsa böyle güzel insanlar sayesinde dönüyor. Hayatta başarı ve mutluluk için gereken üç anahtar bunlarken, neden biz de onlardan Tank Adam olmayalım ve bir gün bile olsun bu özellikleri kullanmayalım? Berkay ACİR Fotoğraf: Widener, Jeff. Tank Man. 1989. Beijing. Kaynakça: https://tr.wikiquote.org/wiki/Vincent_van_Gogh https://www.uky.edu/~eushe2/Pajares/OnFailingG.html Şarkı: Sepultura “Refuse/Resist” SANA GİDEN YOL Çok gezen mi bilir, çok okuyan mı? Bence, çok okuyan çok gezerek daha iyi bileceğini öğrenir. İşte yazarı Antonio Tabucchi olan Yolculuklar ve Öteki Yolculuklar adlı kitap bize bunu öğreten kitaplardan birisi. Yaşım belki genç olabilir, ve çok az yer görmüş olabilirim; fakat hep şu bakış açısına sahip bir insan oldum: Seyahatlar kendimize yaptığımız yolculuklardır. Doğduğumuz, yaşadığımız yerler ya da sahip olduğumuz kültürler, onlara ait olduğumuzun kanıtı değildir. Belki biz farklı yerlerin insanlarıyız, belki de bizim tarafımızdan keşfedilmeyi bekleyen şeyler var. Ayrıca sürekli aynı yerde kalma, dünyayı tanımamak da sağlıklı bir eylem olmayacaktır bizim için. Yazar Antonio Tabucchi’nin ünlü bir sözü de bu durumu başarılı bir şekilde ifade etmektedir: ‘’Bütün bir yaşam boyu ayaklarını aynı yere basmak tehlikeli bir yanlış anlamaya yol açabilir; sanki orası bizimmiş, dünyada her şey gibi ödünç olarak verilmiş değil de bize aitmiş sanırız.’’(sf-15) Bu kitabı okuduğumda bir yerlere gitmenin, tanımanın ne kadar önemli olduğunu anladım. Floran’sadan Girit Adası’na, Hindistan’dan Portekiz’e kadar çeşit çeşit yerleri ziyaret ediyor, ordaymış gibi hissediyorsunuz kendinizi. Kitapta bahsedilen şeyleri gördükçe, aslında hayatı ne kadar çok şey kaçırarak yaşadığınızı anlıyorsunuz ve düşünüyorsunuz: belki sadece o hayatları değil kendinizle ilgili şeyleri de kaçırıyorsunuz. Ayrıca yolculuklar bir değil birçok açıdan hayatımızda çok önemli yerler kaplar. Dönüm noktaları mesela. Bir ülkeyi ziyaret edip dinini değiştiren insanlardan tutun yıllarca bulamadığı hayatının aşkıyla bir yolculukta tanışan insanlara veya gittiği şehre yerleşmeye karar verip yeni bir hayata başlayan insanlara kadar. Tabi ki bunları yaşayan insanların oranı daha azdır belki ama hayatlarını değiştiren şey, bir yolculuktur sadece. Onlar da kendilerini bu yolda bulmuşlardır. En basitinden şöyle anlayabilirsiniz neden yolculuklar kendimizi bulmamız içindir? Hayatınızda kaç kere ‘uzaklaşmaya, farklı yerlere gitmeye ihtiyacım var’ dediniz zor zamanlarınızda, ya da kaç kere başka insanlar tarafından bu cümleleri duydunuz? Kendime bakmam gerekirse, ben zorda kaldığımda en çok bunu söylerim kendime ‘keşke hiç bilmediğim, tanımadığım bir yerde olabilsem şuan.’ Bu sadece bulunduğum koşuldan kaçma isteği değil, ayrıca bulunduğum yerin, insanların bana yetmemesinden de kaynaklanmakta. Yoksa şuan köyümde olmak istiyorum, ya da bildiğim başka bir şehirde de diyebilirdim. Fakat benim düşüncem, içimizde ki bu bilmediğimiz yerlere gitme arzusu, oralarda tamamlanacağımıza olan inancımızdandır. Hayatının bazı kısımlarında hayatı sorgulayan, eksik hisseden ve hatta bazen kendisini hiç tanıyamayan sanki bir bedene sıkışmış gibi hisseden sadece ben miyim? Eğer ki öyleysem belki bir tedaviye ihtiyacım vardır, belki çok düşünüyorumdur. Fakat; sanmıyorum. Biliyorum ki hayatta bir arayış içinde olan çok fazla insan var. Peki yıllarca yaş aldıktan sonra hâla bu arayışın içinde sürükleniyorsak, bulunduğumuz ortamı değiştirmek çok akıllıca bir karar olmaz mı? O zaman neden vakit ayıramıyoruz kendimize giden yollara? Şunu unutmamalıyız: Yolculuklar sürpriz yumurta gibidir, bize neler getireceğini bilemeyiz. Ama güzel olan yanı, ne getirirse getirsin yeni bir şey olacaktır ve mutlaka hayatımıza küçük de olsa bir katkısı olacaktır. Tüm bunları düşünerek ve bu kitabın üzerimde bıraktığı etkilerden yola çıkarak, koşullar el verdikçe, dünyayı ve insanları tanıma taraftarıyım. Bir insan yaşadığı hayatı dünyayı ve insanları tanımadan kendisine nasıl bir kaftan biçebilir ki? Çok büyük bir evrende yaşıyoruz ve göreceğimiz, öğreneceğimiz şeylerin bir sınırı yok fakat bir yerden başlamak gerekir. Bir deniz manzarasını ekrandan izlemek, hiç görmediğiniz bir tür çiçeğin fotoğrafına bakmak ya da dünyanın bir ucundaki farklı kültürlere ait zor yaşamları belgesellerden takip etmek asla ama asla gerçekte denizden gelen meltem esintisinin teninizde yaşattığı hissi, o çiçeğin kokusundaki büyüyü veya o insanların gerçekte yaşamlarının zorluklarını size tam anlamıyla aktaramaz. Gidip yaşamanız gerekir. Görmeniz, duymanız, koklamanız ve hissetmeniz gerekir. Oraya giderken yaptığınız yolculuk ise bir şehre, ülkeye değil kendinize giden bir yolculuk olacaktır. Oralarda ve yolculuklarda yaşayacağınız anılar ve tecrübeler size neler kazandıracak asla bilemezsiniz o yüzden durmayın, yola çıkın çünkü belki de sana giden yol bu yoldur. Açgözlülük ve Umut Gerçekten severek okuduğum romanlardan biri olan, J. R. R. Tolkien’in “Yüzüklerin Efendisi” adlı eserinin yeri benim için bir başkadır. Eserde kötülüklerin efendisi bütün ırklar için yüzükler yapmıştır. Bu yüzükleri barış için teklif etmiştir ve sahiplerine güç vat etmiştir. Devamında ise gizlice, yaptığı yüzükleri de etkileyecek ve o kişileri kendi hizmetkarı yapacak şekilde kendine bir yüzük yapmıştır. Bu şekilde başlamıştır bütün hikaye. Eserin kalanı boyunca insanların yavaş yavaş dünyanın hükmünü nasıl ele geçirdikleri görülmüş ve güç hırsları eleştirilmiştir. Eserin genel mesajı ise yapıttaki zorluklar ve onları aşma yöntemleri ile verilir. Eserde ilk olarak gördüğüm şey bütün maceradan önce Tek Yüzük’ün üzerinde yazılı olan şiirdeki sayılardır. " üç yüzük göğün altında yaşayan Elf krallarına yedisi taştan saraylarında Cüce hükümdarlara, dokuz yüzük ölümlü insanlara, ölecekler ne yazık bir yüzük gölgeler içindeki Mordor diyarında kara tahtında oturan karanlıklar efendisine hepsine hükmedecek bir yüzük, hepsini o bulacak hepsini bir araya getirip karanlıkta birbirine bağlayacak gölgeler içindeki Mordor diyarında " Bu yüzükler güç vaat etmektedir. Yani 3 yüzüğün Elflere, 7’sinin cücelere ve en fazlası olarak 9 tanesinin de İnsanoğluna verilmiş olması aslında yazar tarafından insanların mevcut aç gözlülüğüne yapılan bir göndermedir. İnsanlar yavaş yavaş bütün Orta Dünya’ya hakim olsalar da gözleri doymadığı için güç yüzüğü gibi objelere ihtiyaç duymuşlardır. Bu aç gözlülüğü eserde en iyi Boromir figürü göstermektedir. Kendisini bana çok benzetmem dolayısıyla yapıtta en sempatik yaklaştığım figürdür. Sonuçta soylu bir aileden gelip yiğitliği, gücü ve kahramanlıklarıyla herkesin saygısını kazanmış bir figürdür. Sahip olduğu her şeye rağmen kendisini yapıtın ortalarında Frodo’dan (yüzüğü yok etmekle yükümlü olan küçük hobbit) istemekten alamamıştır. Boromir burada insan ırkının en yürekli ve güçlü tarafını temsil etmektedir ve onun bu güç hırsına yenik düşmesi aslında yazar tarafından insanlar için büyük bir aşağılamadır. Her ne kadar iyi özellikleri olsa da Boromir’in bu zayıflıklarıyla birlikte onunla kendimi özdeşleştirmeme neden oldu. Eserde önemli olan bir diğer ana fikir ise, bütün olay örgüsü boyunca “devler” kapışmaktadır. Gerek kudretli savaşçılar, gerek büyücüler, mistik yaratıklar… vb. Ancak eserin kaderini değiştiren şey küçük ve savunmasız bir “Hobbit’in” elindedir ve en büyük kötü gücü yıkmayı başarmıştır. Yani eserdeki olay örgüsü bir tür kelebek etkisi üzerine kurulmuştur. Başta imkansız olarak nitelendirilebilecek olan bu görev 9 kişilik bir ekibin birbirlerine olan sadakatı, güveni ve umudu sayesinde başarıya ulaşır ve Tek Yüzük yok edilerek karanlıklar efendisi yok olur. Eserin her kritik noktasında umudu vurgulayan Aragorn bütün zorlukları aşar ve bize hiçbir zorluğun üstesinden gelinemeyecek kadar imkansız olmadığını öğretir. Yeter ki umudumuzu kaybetmeyelim. Bunun en önemli örneğini grubun büyük bir bölümü Frodo’dan ayrıldığı için ondan haber alamamasına karşın onun yaşadığından ve başarıyla Mordor’a vardığından şüphe etmemektedir. O kadar ki o rahatça yüzüğü yok edebilsin diye küçücük bir birlikle düşman topraklarına saldırarak ölümü göze alarak savaşmaya gitmiştir. O esnada kimsenin sağ kalmaktan umudu yokken adamlarına son bir moral konuşması yapan Aragorn adamlarına her şeyin kötü olabileceği bir günün olduğunu ama o günün bugün olmadığını ve bunu düşünmeden savaşmalarını söylemiştir ve herr zaman umudun olduğunu vurgulamıştır. Onun bu dikkat dağıtma planı sayesinde gerçekten de Frodo Mordor’da gizlice yüzüğü yok edebilmiştir. Yani hayatta en zor görünen şeyin bile en tahmin edilmeyen kişi tarafından umut ve çaba ile başarılabileceğini anlatmaktadır. Yani J. R. R. Tolkien’in Yüzüklerin Efendisi adlı eseri bu tip izlekleri içinde barındırır. Özellikle okurken dikkatimi çeken bu durumlar aslında tam anlamıyla doğru olmadıkları halde doğruluk payları içermektedir. Örneğin insanların herhangi bir konu hakkında bitmek tükenmek bilmeyen aç gözlülüğü ya da hiç inanılamayacak şeylerin gerçek olması sanırım bana hayatta hiçbir şeyi hafife almamayı öğretti. Zuhal FİDAN 21301691 TURK102-11 Ahmet KAYA AŞKTIR ARADIĞI YUNUS’UN Ruhların yara aldığı, yaşamanın değerini yitirdiği, sevmenin dönüştüğü bir çağdan seslenir bize Yunus Emre. Yaşadığı çağın ve mekanların dışından başka bir gözle bakar hayata, Allah’a, aşka. Böyle bir bakışın yaşadığı çağda kazandığı önemi düşünürsek hayatı etrafında gelişen ve asıldan yola çıkıp hayalle harmanlanan hikâyelerin değerini ve özünü daha iyi kavrarız. Anadolu insanı gerçek duyguların yıpranması ve çürümesine karşı çıkan bu insanı gönlüne kabul etmiş ve her ruhtan ayrı bir ses ve renk eklemiş onun hayatına, fikir ve gönül düyasının yansımalarına. Benim bahsedeceğim tiyatro oyunu “Aşkın Pazarında” bu büyük gönül insanını ve hayatı etrafında bugüne ulaşan menkıbeleri işliyor. Oyunu başkent tiyatrolarında izleyebilirsiniz. Yunus Emre acıların ve ateşin Anadolu’yu sardığı bir dönemde gönüllere korkuyla girme yanlısı insanlarla dostluğu, sevgiyi,imanı en saf haliyle yaşayan insanlar arasında bir hayat yaşamış. Oyun boyunca bu hayattan kesitlere ve çok etkileyici diyaloglara şahitlik ediyoruz. Oyuna üç sanatçı da söyledikleri ilahiler ve çaldıkları çalgılarla dahil oluyor. Hem sesleri hem de çaldıkları müziklerin, ilahilerin tınısı oyunun içeriğiyle büyük uyum gösteriyor. Müzik olayların akışında çok etkileyici bir atmosferin oluşmasını sağlıyor. Ruhun ve hayatın iniş çıkışlarına, dalgalanmalarına en büyük uyumu müzik gösteriyor. Oyundan hakim tema olarak çıkardığım “aşkı arayış ve aşkla yaşayış”tan bahsetmek istiyorum. Yunus Emre, Allah’a (Maşuk’a-Sevilene) ulaşma yolunda o diyardan bu diyara seyahat ediyor ve sofralarda, dergâhlarda pişmiş, olgunlaşmış bir ruh haline erişmek için çalışıyor. “Hamdım, piştim, yandım.” (Mevlâna) diyen dervişlerin yolundaki bir hayat çizgisinda ilerliyor. Oyunun ilk sahnesi Yunus Emre ve annesi arasında geçen ve Anadolu topraklarında süregelen savaşa ve sonucundaki yıkıma dair olan bir konuşma ile açılıyor. Kıtlıktan dolayı muhtaç hale gelen insanlardan biri olan Yunus Emre’nin buğday alma umuduyla başladığı görünürdeki seyahat ona çok daha derinlerdeki bir aleme yolculuk etme imkânı tanıyor. Hacı Bektaş-ı Veli’nin kapısında kendisine sunulan “himmet teklifi”ni kabul etmeyip yalnızca buğday alıyor ki bunda çok sevdiği annesinin öğütleri ve üzerine aldığı dünyevi sorumluluklar etkili oluyor. Yaşadığı buhranlar ve ardından “gönül anahtarı”na ulaşmak için Tapduk Emre’nin dergahına seyahat edişi işleniyor. Yıllarca dergahta hizmet eden, gönlündeki sevgiyi, aşkı büyüten Yunus, acıya pişmenin bir aracı gibi bakıyor. Ne sitem ediyor kimseye ne de yakınıyor yaşadığı sıkınıtılar üzerine. Dünyevi işler ve görevler büyük amaçlara aracılık ediyor . Yunus, en yüce olan varlığa erişmek için arayışını sürdürürken insanın içindeki mikro boyuttaki evrenden yola çıkıyor. Sevgiyi ve en güzel duyguları yeşertmek için gerekli olan potansiyeli içinde barındıran ruhlara saygı duyuyor. Dünyada yaratıcının büyülküğünü hissediyor baktığı her yerde, çiçekte,yaprakta,kuşta. “Söylediği ilahiler dilden dile yayılıp “bir Yunus varmış Tapduk Emre dergâhında .” diye konuşulurken o yürüyor durmadan ulaşmak için hedefine. Yaptığı her işin bu dosdoğru hedefe yakışması için çalışıyor. Gönülden çıkan sözlerine aşk yansıyor: “...Aşksızlara benim sözüm Benzer kaya yankısına Bir zerre aşkı olmayan Belli bilin yabandadır...” (Yunus Emre Divanı 114) Oyunda baş karakter olarak Yunus Emre’yi canlandıran tiyatrocuyu çok başarılı buldum. Sesiyle derinlik kattığını düşünüyorum ilahilere. Yunus Emre’yi canlandırmanın ve o ruhu olabildiğince yansıtmanın epey zor olduğuna inanıyorum. Diğer oyuncuların da başarılı bir performans sergilediğini oyunun bende bıraktığı izlenimden yola çıkarak söyleyebilirim. “Sordum Sarı Çiceğe” ilâhisinin oyunda çok güzel bir kurguyla işlendiğini ve insana duyulan aşkın da ilahi aşkın bir parçası olarak oyunda yer aldığını hissettim. Yunus ve eşi Sitare arasındaki bağın vurgulanması bu anlamda önemliydi.Yunus Emre ve Mevlana’nın karşılaşması ve aralarında geçen diyalog da bir o kadar kıymetli bir yer bulmuş oyunda. Hızın, hayat telaşının, şehir yaşamının içinde bazı değerlerden, bizi huzurlu kılan bazı alışkanlıklardan koptuğumuz, savaşların ve insan öldürmenin yeniden baş gösterdiği şu dönemlerde “Aşkın Pazarı”ndaki bu gönül erine dair izlediğim bu oyun bana bazı değerleri anımsattı. Yunus Emre’nin sözleriyle yazımı tamamlamak istiyorum: “ Dağa düşer kül eyler Gönüllere yol eyler Sultanları kul eyler Cür’etli nesnedir aşk” ( Yunus Emre Divanı 99 Kaynakça: Yunus Emre Divanı. (2005) İstanbul: Altın Kitaplar. Ben Yandım Sen de Yan(!) Size kendim hakkında paylaşmaktan çekindiğim bir gerçekten bahsetmek istiyorum. Bence bir bi-reyin çocuk sahibi olmak istemesi, başarısızlığını kabullenmesidir. Bu empati yolu ile vardığım bir sonuç. Kendimi, ebeveynlerin yerine koyuyorum. Ancak kendim için yapabileceğim her şeyi yapmışsam, yani hedeflerime ulaşmış ve kendime nispeten duygusal bir hedef koyma şansı yaratmışsam veyahut uzun sü-reli başarısızlık sonrası kendimi ancak bu şekilde başarılı hissedebileceğime inandırdıysam; ebeveyn ol-mak benim için bir seçenek haline dönüşmüş olacaktır. Maalesef ki gözlemlerim bu çıkarımlarımı doğru-lar yönde. Belirttiğim birinci sebepten dolayı ebeveyn olma kararı almış kişiler azınlıkta. Fakat bu kararın zeminindeki asıl sebep bu olmalıydı. Belirttiğim ikinci sebep ise genellikle kadınlara bir sitem gibi anlaşı-labiliyor. Fakat demek istediğim şey: kadınlar çalışma hayatına girmeye üşeniyorlar ve bu yüzden çocuk yapmayı seçiyorlar değil. Bu şekilde düşünerek hareket edenler zaten her kadının sahip olduğu doğurgan-lığı bir başarı hikayesi olarak devşirmeye çalışanların küçük hesapcılığıdır. Kadın, erkek ayrıt etmeksizin maddi olmayan bir amaç isteği ile bir birey dünyaya getirmeye karar veriyorlar. Ne yazık ki yaşadığımız dönem artık maddi değerler üzerine kurulu. Gelecekte olabilecek gelişmeler ise asla geriye gitmeyecektir. Daima değişecek veya bulunduğu durumu koruyacaktır. Yani insanların nispeten daha değerli olduğu dö-nemlere dönemeyeceğimizi bilmeliyiz. Felsefenin değerli olduğu ve insanların kendi psikolojileri hak-kında da kafa yordukları dönemlerde yaşıyor olabilsek ve bireyler keşke daha bilinçli tercihler yapabilse-ler, misal amaç edinmek için yeni bireyler dünyaya getirmek gibi bir tercihte bulunmanın yanlışlığını fark edebilseler, psikolojik olarak kaybolmadan yaşayabilseler… Sırf maddi düşünceden biraz olsun uzaklaşmak amacıyla dünyaya getirilecek bir bireyin mahvo-lacağı aşikardır. Demem o ki, ilk olarak; yetişkinler aslında kendi yaşamak istemedikleri koşulları görmez-den gelmek için yeni amaçlarını bir bebek olarak belirliyorlar. İkinci sebep; kendilerini rahatsız oldukları bu düzen içerisinde yaşamak zorundaymış gibi hissediyorlar. Bu yüzden de çevrelerinden veya atalarından kopya ettikleri ve üzerine de fazla düşünmedikleri bir seçenek olan bebeği tercih ediyorlar. Üçüncü sebep olarak ise övünebilecekleri en azından tek bir şey olsun istekleri için bebek yapmayı tercih ediyorlar. Mantıklı düşündüğümüz zaman karşıtlığı görebiliriz. Kendisi dahi istediği hayata ulaşamamış veya memnun olmadığı bir ortamda yaşıyor. Peki neden bebek yaparak yavrusuna da bu istenmeyen du-rum içinde yaşamaya mecbur ediyor? Çünkü insan doğası gereği verici olmaya daha yakın. Kendisi için iş yapmaktansa başkası için iş yaptığında kendini daha az kötü hissediyor. Böyle hissetmesinin sebebi mec-bur hissediyor olması ve vazgeçmek gibi bir seçeneğinin dahi olmaması. Örneğin çoğu ebeveynden duy-muşuzdur: “Ben kendim için olsa bu kadar çok asla çalışmam, çocuklarıma iyi bir gelecek sunmak ama-cıyla çalışıyorum.”. Bunlar ağızdan çok kolay çıkabilecek cümleler ama psikolojik olarak ezilmiş, mah-cup, özgüvensiz bir gençliğe zemin hazırlayan cümlelerden. Demem o ki yetişkinler hayatta kalabilmek için çalışmak zorundalar ama bu gücü kendilerinde bulamıyorlar. Bu yüzden de somut bir bahaneye ihti-yaç duydukları için bebek dünyaya getiriyorlar. Aslında bir birey sayılması gereken ama bir bahane olarak dünyaya getirilen bir şey olduğu için ebeveynler ağzına geleni söylemekte bir yanlışlık görmüyor. Aklı başında ve kendine dürüst olmayı şiar edinen bir birey asla böyle bir geleceğe zemin hazırlayacak bir hata yapmaya meyilli olmaz. Ian McEwan’ın Fındık Kabuğu adlı eserinde kurduğu bir cümle de bu düşüncemi destekler yönde olduğunu gördüm: “İki kavram birbirinden yeterince uzaksa ya da birbirine karşıtsa, bun-ların arasında derin bir bağ olduğunun söylenmesi, entelektüel hayatın koşullarından biriymiş gibi görünü-yor.”(McEwan, 75). Ian McEwan ile buluştuğumuz nokta, istediği şeyin tam tersini yaşatacağını bilse dahi bu karşıt davranışlar ile hayata bağlanılıyor dememiz. Bu düzene uyum sağlamak gerçekten zor; fakat hayata bağlanmak için nesillerinin salt fiziksel bir birleşme neticesi devam ettirmeleri kolaycılığına kaç-malarına gerek yok. Bunun yerine fikir ve sanat eserleri üzerine yoğun bir düşünme eylemi gerçekleştir-mek de insanlara hayata tutunmak için bir sebep doğuracaktır. Çünkü yüzyıllardır birikerek ilerleyen sanat eserlerinin çıkış noktaları zaten karşıtlıkları sorgulamaktır. Tuğçe Tuğrul Kaynakça McEwan, Ian. “Fındık Kabuğu”. Çeviren: İlknur Özdemir. Yapı Kredi Yayınları, 2016. Matematiğe Dair Aklımın, kendimi ve çevreyi anlamaya erdiği yaştan beri uğraşmaktan bıkmadığım, öğrenmeye doyamadığım yegane dallardan bir tanesidir “matematik”. Zira günümüz eğitim sisteminde bizlere sayılardan ve karmakarışık formüllerden ibaretmiş gibi yansıtılan bu değerli kavram, benim lügatımda hayatı şekillendirmek adına temel alınacak oldukça derin anlamlar barındırıyor. Fakat çevreye şöyle bir göz atıyorum; gün içerisinde sıradan bir konuşma esnasında bile bu kelimeyi duymak, birçok gencin tedirgin olmasına neden oluyor. Yüzlerce yıldır üstünde çalışılan ve kendisi soyut olsa da faydasının somut bir şekilde ortaya konulduğu bu alan, insanları nasıl olur da bu denli dehşete düşürebilir? Elbette böyle bir noktaya birden gelinmiş olamaz. Uzun zamandır süregelen aktarma ve önyargı problemlerinin, daima bir kenara atılmasının günümüzdeki acı sonuçlarından biridir bu. Egzistansiyalistlerin de savunduğu gibi “kendi değerlerini belirlemekte özgür olan” bireylerin, “ilim” kavramını her nedense dışarıda bırakmayı seçiyor olmalarının acı sonuçlarından yalnızca biri… Çok fazla bilgi sahibi olmayan ya da “zor, sıkıcı, gereksiz” gibi görünmesi vb. sebeplerden ötürü her zaman bir adım geri durmuş insanlar için matematik, cebirsel ifadelerden oluşan bir karmaşa olarak tanımlanıyor. Halbuki yalnızca modern bilimin insanların hizmetine sunduğu ve günlük hayatta kullanılan birçok aracın haricinde, tıpkı bu kavram gibi “soyut” olan düşüncelerimizi şekillendirmek için de matematiğin bize analitik düşünme yetisi kazandırdığını gözardı edemeyiz diye düşünüyorum. Ne üzücüdür ki, son dönemde yapılan bir araştırmaya göre, birçok öğrencide matematik sınavına gireceğini bilmek dahi yaralanma sırasında beyinde aktif hale gelen “acı matrisi” bölgesini harekete geçirir noktaya gelmiş. Eğitim-öğretim hayatında ders olarak okutulan bir alan söz konusu olunca, başta kendisine ilk merhaba dediğimiz döneme, yani ilkokula dönüş yapılmalı bence. Bu dönemde harflere de rakamlarla aynı oranda yabancı olmamıza rağmen, kelimeleri oluşturup cümle haline getirmeye kısa sürede adapte oluyor fakat rakamları bir araya getirip oluşturduğumuz sayılar ile işlem yapmayı karmaşık bir şey gibi değerlendiriyoruz. Bu durumun başlıca nedenleri olarak öğretmenin ders içi yaklaşımları, soyutluk kavramının hayatımıza ilk defa giriyor oluşu ve okul öncesi yaşantımızdaki çevremizin(yarattığı önyargıları baz alabiliriz. Başlangıç döneminde bunun yalnızca bir dersten ibaret olmadığı, tıpkı Türkçe gibi hayatımızın her yerinde ihtiyacımız olacak bir kavram olduğu bilincine varılmaz ise ilerleyen dönemlerde bireyin bu kavrama sevgi yerine korku ile yaklaşması ve bu durumun, ilerleyen yaşlarda atılan her adım üzerinde negatif bir etki bırakacak olması kaçınılmazdır. Bu yüzdendir ki, her konuda olduğu gibi matematikte de en önemlisi temelde farkına varabildiğimiz derinliklerdir. Eğitim-öğretim dönemine, yani konunun “ders” işlevine dair faktörleri bir kenara bırakıp bir başka açıdan değerlendirme yapacak olursak matematiği sevmek, küçük yaşta büyük olaylarla başa çıkmakla başlar gibi geliyor bana. Zira daha toplama işlemini bilmediğiniz dönemlerde çıkarmanın ne olduğunu, bilinmeyenin nasıl yalnız bırakılabildiğini ve varolan problemleri hangi yoldan çözmeye başlayacağınızı öğreniyorsunuz böyle zamanlarda. Söz konusu durum her ne ise, sizi olgunlaşmak adına oynanacak mantık çerçevesinde bir oyuna sürüklüyor. Öyle ki legolarınızla oynarken bile temel atmak zor gelecektir o dönem. Çünkü siz, oyuna sonundan başlamışsınızdır ve kurallı bir ilerleyiş yerine kendi adımlarınızı formüle etmek daha uygun bir tercih gibidir. İşte tam o anda girer matematik devreye. Zarın rastgele atıldığı bir tavlada, gelecek altı farklı rakamın olasılıklarını doğru hesaplamalı ve ilerde “o zarı atan kişi” olmak adına, her hamlenizin bir diğerine etkisini kestirebilmelisinizdir. Fakat insan doğasında duygular bir şekilde mantığın önüne geçebiliyor bazen. Bu sebeple belki de tüm bu analitik yaklaşımlardan önce, cesaretinizi korkularınızın önüne koymayı başarmanız gerekecektir, kim bilir… “Korku” sözcüğünün önüne tamlayan olarak ekleyip, artık kendisinden “korkusu” tamlananı ile bahsettiğiniz bir isim var ise; ne yazık ki korku tohumunu benliğinize çoktan ekmişsinizdir. Fakat tıpkı bu tohumu ekerken olduğu gibi, yeşermesine engel olup toprağın altında kalmasını sağlayacak olan da sizlersinizdir. ”Hıncahınç bir kalabalıkta, insanın en büyük sorunu kaçmaktır.“ diyor Hasan Ali Toptaş. İşte tam da bu yüzden ben, insanoğlunu anlamaya ilk başladığımda, önce matematiği sevdim. Kaçılanı, zor bilineni… Çünkü evrensel kümenin içerisindeki kesişim elemanlarından biri olmak, fazla sıradan geliyordu bana. Herkesin uzak durduğunu başarmak; soyut bir kavram sayesinde doyulmaz bir bilgi birikimini hayatımdaki her alana entegre etmek istiyordum. Şu an bulunduğum nokta için de, matematik kavramını bir düzen yaratmak adına gururla kullandığımı söyleyebilirim sanırım. Başta da değindiğim gibi, her birey kendi değerlerini belirlemekte özgürdür. Dolayısıyla seçim sizin, ya elde ettikleriniz sayesinde belirlediğiniz “tüm”e varacaksınız hayatta ya da hayatın “tüm”den getirdikleriyle etkisiz bir eleman olarak kalmaya göz yumacaksınız. Yıllar sonra birileri matematik üzerine birkaç satır yazarken, aykırı olanın “matematikten kaçmak” olduğu günleri yaşıyor olmak dileğiyle… Irmak Başak ÖZGÜL Bengin Eser ÖztürkKanatlar ve KelepçelerGünümüzde insanlar kendi mutluluklarını hep ikinci plana atmaya alışır oldular. Bu hem yaşam tarzları olsun hem de seçtiği işler olsun hayatın her kısmında görülüyor. İşte bu yaşadığımız monoton hayatı eleştiriyor Alejandro González Iñárritu Birdman adlı ﬁlminde. Bir nevi hayatı kolay yaşamamıza ve risk almaya korkmamıza kızıyor. Dünyanın sürekli aynı düşünceler üzerinde dönmesi ﬁlmin ana karakteri Riggan’da büyük bir kızgınlık yaratıyor. Açıkcası ﬁlm de kolay hayatı yaşamayı seçenleri ve bu sistemin parçası olanları eleştiriyor. Konuyu bir adım öteye götürerek ayrıca özgürlük ve seçimlerimizi de ağır bir dille eleştiriyor ﬁlm. Şu an baktığımızda karakterlerin seçimleri bizim için fazla uçuk ve cesurca gelebilir fakat ﬁlmin asıl dokunmak istediği nokta da bizi güvenli bölgemizden çıkarmaya zorlamak. Film birden çok konuyu eleştirse de aslında temel olarak ele aldığı konu insanların sıradan sistemin bir parçası olması. Film Riggan adlı bir oyuncunun eski ününü kaybetmesi ve yaşlanması ile Broadway’de yaşadığı sorunları anlatarak başlıyor. Riggan hem yaşı hem de ününü aslında sinema sektörüne borçlu olmasıyla Broadway’de pek hoş karşılanmayacak kişiler arasında. Fakat ana karakterin asıl sorunu bütün sanat hayatının bir kişinin kelimeleri ile yön alması. Burada onun karakterine yön veren eleştirmenler. Eleştirmenleri otoriteler olarak alırsak aslında bu günlük hayatta birçok kişinin sorunu. Eğitim ve iş hayatımız bazı kişilerin bize verdiği not ve sözler ile şekilleniyor. İnsanların isteklerine ulaşmak için kendimize yeni ve farklı şekil veriyoruz. Fakat Riggan bunun tam tersini savunuyor. Ona göre insanlar kendi düşüncelerini oluşturmalı ve bir ödül şovuna göre zevklerini belirlememeli. İnsanlar zevklerine ve görünüşlerine göre bir kalıba konulmamalı. Ona göre insanlar kendi kanatları ile özgürce uçabilmeli fakat bu var olan sistem insanların özgürleşmesini engelliyor. Bu sistem insanların kelepçesi oluyor. İçinde bu çarklı sistemi taşıyan sanat bir yerden sonra insanı özgürleştirmek yerine aynı düşünce ve ﬁkirlerin etrafında dönüp duruyor. Riggan ﬁlm boyunca bir şekilde özgürlüğe ulaşmanın bir yolunu bulmaya çalışıyor ki sonunda da bu özgürlüğe kavuşuyor. Fakat izleyicinin aklında şu soru kalıyor; özgürlüğe ulaşmanın tek yolu bu mudur? İnsan yaşadığımız dünyada mutlak özgürlüğe ulaşamaz mı? Burda belirtmek isterim ki mutlak özgürlük dediğimiz kavram benim için bir illüzyondur. Özgürlük her zaman sistemin insanlara koyduğu sınırların içinde olacaktır. Birdman gerçek hayatta ne kadar görkemli kanatları olursa olsun her zaman bir ayağı prangada gezmeye mahkumdu ve bir silah onu özgür kıldı.Benim için bu ﬁlmi bir yazıya sığdırmak çok zor. Her karakterin hayatı, düşünceleri ve iniş çıkışları ayrı bir yazı niteliği taşıyor. Sistem hakkındaki ağır eleştirileri ve özgürlük düşüncesi ile klasik olabilecek bir ﬁlm niteliği taşıyor Birdman. Bunu o alışık olduğumuz ağır hava ile yapmıyor üstelik, âdeta bir aksiyon ﬁlmi izlermiş gibi geriyor insanı sinema salonunda. İnsanı bir şekilde düşünmeye iten bir ﬁlm ve bana göre izlemek isteyenlerin sinema salonunda izlemesi gereken bir ﬁlm. Her karakterden hayatınızda bir kare yakalayacağınız ve size kendi monoton hayatınızı değiştirmeyi, hayatınıza renk katmayı gösteren eden bir ﬁlm. Filmin sistem ile ilgili olan yorumları insanı hem düşündürmeye hem de değişime sevk ediyor. Riggan’ın mutlak özgürlük yolunda izleyici de kendini sorgulatan bir yolculuğa çıkıyor. İnsani bir şekilde rahatsız ederek onu değişime yönlendiren bir ﬁlm Birdman. Aynı zamanda insanların karmaşık ilişkilerini ve bozuklukları yüzümüze vuran bir eser.Eray ŞAHİN Olmayan Beklentilerin Olmayan Karşılıkları Zorlaşan dersler, sayıları artan ödevler ve yapılmayı bekleyen daha birçok iş... Bu sorumluluklar zihnimi sürekli meşgul ediyor. Yemek yerken, dışarıda yürürken, her an, her yerde kafamın içinde dönüp duruyorlar, hatta rüyalarıma girip sabaha kadar çıkmıyorlar. Lisenin başındaki rahat halimi özlüyorum, bu rahatsızlıkları dengeleyecek küçük mutluluklar arıyorum uzun zamandır. Ne istediğimi bilmeden boş boş bekliyorum. Ancak fark ettim ki sorun aslında burada. İnsan ne aradığını bilmeli, beklentilerini net bir şekilde saptamalı ki karşılaşabileceği en küçük mutluluğu, hatta beklentileri yaşamanın verdiği hazı bile ıskalamasın. Yine zihnimin karmakarışık olduğu bir günde, yine bir mutluluk arayışı içinde olduğum bir anda, Melisa Kesmez' in Bazen Bahar adlı kitabı ilgimi çekmişti gizemli adıyla. "Bazen" Bahar olduğu içindir belki. İnsan her zaman mutlu olamıyor, hayat bizlere sadece "bazen" bahar diye düşünmüştüm ilk görüşümde. Kitabın konusu, isminin bende çağrıştırdıklarından biraz farklıydı. Ben, tamamen benim gibi insanların mutluluk anlayışı üzerine kurmuştum beklentilerimi, ancak kitap, anne ve babamın, eskilerin mutluluk anlayışını anlatıyordu. "Muzun en önemli yenilik olduğu yılbaşı gecelerimizin..." diyen bu kitapta bunun gibi bir sürü küçük mutluluk öğesi vardı. Ancak oradaki kelime "gecelerimizin" kelimesi beni kapsamıyordu maalesef. Burada anlatılanların hepsi bana yabancıydı yani. Ne oldukları hakkında bir fikrim olmadığı için de hiçbir beklentim olmadı açıkçası. Yine de ilgimi çekebilirler diye düşündüm. Tuhaf bir şekilde, "olmayan" beklentilerimi aradığım bu kitaptan haz alma ümidiyle kitabı okumaya başladım. Kitabı okudukça anladım ki beklentileri olmadan mutlu olamıyormuş insan. Öncelikle, aradığım şeyi bulma ümidi, sonrasında da sahip olmanın verdiği hazmış beni aslında mutlu kılan. Dolayısıyla, böyle bir kitaba başlamak için bile o zamanları yaşamam gerekiyormuş. Yazarla ortak noktalarımızın olabileceğine inanayım, onları okuyayım ve okudukça mutlu olayım diye düşünmeliymişim yani. Ancak bunların hiçbirini yaşamadığım için kitap ilgimi çekemedi. Kitaptaki öyküler bende en ufak bir heyecan bile uyandıramadı. Hiçbir satır için "Evet, ben de böyle yapardım." diyemedim. Ne istediğini bilmeyen ama saçma bir şekilde onu aramaya devam eden bir okurdum çünkü. Hal böyle olunca kitaptaki betimlemeler de sündükçe sündü, uzadıkça uzadı gözümde. Anlamlarını da yitirdiler, sıkıcı oldular. Olsun, kitapta hiçbir şey bulamam da bana bir şey öğretmişti aslında. Beklentilere sahip olmanın önemini anlamıştım. Eğer amaçsız bir şekilde, ne istediğimi bilmeden bir mutluluğu veya heyecanı bekliyorsam daha çok bekleyecektim. Zaten en ufak bir fikrimin bile olmadığı bir yazıdan bir şeyler beklemek, en başından yanlış bir düşünceydi. Bir şeyler aramadığım sürece, yani beklentilerim olmadıkça, çevreme duyduğum ilgi ve heyecanın azalacağını, olası mutluluk fırsatlarını elimin tersiyle iteceğimi fark etmiştim, her ne kadar geç de olsa. Sadece beklentilere sahip olmak da yetmiyor bazen. Beklentilerimizi sürdürmemiz, onların tadını çıkarmamız da lazım. Çünkü insanın heyecanı aradığı şeyi bulana kadar; mutluluğu ise hevesini alana kadar maalesef. Uzun süredir hayalini kurduğum bir şeye ulaştığımda bütün heyecanı kaçıyor birkaç güne. Mesela geçen seneki hayallerimin "meyvesi olan" bilgisayarımdan bahsedeyim. Üniversite sınavına hazırlanırken yaşadığım stres yine beni mutluluk arayışına sokmuştu. Belki yeni bir bilgisayar, o günlerin acısını çıkarmamı kolaylaştırabilirdi. Uzun süre bunun hayaliyle "Haydi Eray sık dişini, az kaldı!" diyordum, ta ki bilgisayara sahip olana kadar. Bilgisayar artık benimdi. Ona ulaşmak için heyecanlanmama gerek yoktu artık çünkü beklentilerim yerini birkaç günlük mutluluğa bırakmıştı. Hevesimi aldığımda her şey bitecekti. O uzun süredir beklediğim mutluluğu düşündükçe hissettiğim heyecan bile gidecekti yani. Sahip olmadığım diğer şeyler değer kazanacaktı. Başka bir deyişle, iş kısır döngüye girmişti. Beklentiler, heyecanlar, mutluluk döngüsüne... Öyleyse, mutlu olmak için bir hedef lazım, beklentiler lazım. Ne istediğinizi bilmezken mutlu olmayı düşünmeyin bile. Olmayan beklentilerinizin olmayan karşılıklarını aramayın yani. İstemeyi, aramayı bilin ki etrafınızdaki detayları yakalayın. Açılan algılarınızla hayatınızı daha dolu yaşayın. Sahiplik duygusu geçici bir mutluluk maalesef, hevesinizi alana kadar. Bu yüzden "beklentilerinizin" tadını çıkarın. Asıl mutluluğu sağlayan onlar. Sizi canlı tutan, düşündüğünüzde içinizi kıpır kıpır yapan da onlar çünkü. Ece Kavukcu Çamurlu Eller Büyük başarı hikayeleri hep çok uzaklardaydı. Kabuklarını kırıp yepyeni bir dünyaya gözlerini açan insanlar benden ve benim çevremden çok farklıydı. Kendine güveni az olan bir insan değildim ama kendinin farkında bir insandım. Ne çevrem ne donanımım yeterliydi kabuklarımı kırmak için. Derken bir gün bir kitapevinde o kitaba denk geldim: Harfler ve Notalar. Daha önce ismini duymadığım bir yazara aitti kitap. Hasan Ali Toptaş yazıyordu kapakta. Hiç bilmediğim yazarları okumak adetim değildi. Üstelik kitabın içeriği de farklı başlıklarla küçük küçük bölümlere ayrılmış yazılardan oluşuyordu. Sürükleyici romanların aşığı bir okur olarak bu tarzdaki bir kitap hiç benlik değildi. Ama olur ya, insan hayatını değiştirecek bir insanı, bir olayı ya da bir kelimeyi kendi aramaz ve kendi belirlemez. Soğuk anlatımlardan hiç haz etmeyen, ruhunu sayfalarda ısıtabilen biri olarak Toptaş’ın üslubundaki içtenlik beni büyüledi. Hemen yazarı araştırdım. Taşrada büyüyen bir çocuğun kitabı İstanbul’da bizim evimize kadar gelmişti. Yoksa bu bana yakın, benim gibi olan birinin başarı hikayesi miydi? Taşra uzaktı, Toptaş’ın kelimeleri yakın. Yazarın tüm kitaplarını araştırdım ve sonrasında onunla yapılan röportajların bir derlemesi olan Başlarken Yalnızsın Bitirdiğinde Daha Yalnız isimli inceleme kitabını buldum. Her cümlede Toptaş’la yüz yüze konuşuyormuş gibi hissettim. O bendi, bizdendi. Abartılmış, içi havayla doldurulmuş, şişmiş cümleleri yoktu. Başarı buydu ve bana uzak değildi. İçimizden, yoksulluğun ve yokluğun sınırladığı bir hayatın içinden çıkmıştı. Bize en az biz kadar benziyordu. Bana güç verdi ve beni de yapabileceğime ikna etti bu eser. Onun bu mütevazılığı ve farklılığı da beni ona daha çok yakınlaştırdı. Diğer yazarlardan ayırdı onu, samimiyeti. Yazar benim bir aynammış gibi hissetmeye başladım. Sevgili aynam başarmıştı, ben de başarabilirdim Yapılması gereken şey çalışmaktı, yılmadan, korkmadan. Düşmek mesele değildi. Düşecektim, hem de defalarca. Dizlerimde birçok yara açılacak, belki de asla yolun sonunu göremeyeceğimi düşünecektim. Düşünecektim ama yine de bırakmayacaktım. Dizlerimdeki yaralar kabuk bağlayacak ve geldiğim bunca yolun gideceğim yoldan çok daha uzun olduğunu görecektim. Çalıştığım sürece, istediğim sürece o büyük başarı hikayelerinden birini ben de yazabilirdim. Üstelik o koca koca gerinen insanlar gibi “başarılı” olmama gerek yoktu. Ben mütevazı, kendiyle ve yaptıkları böbürlenmeyen başarılılardan olabilirdim. O bizden uzak gördüğüm hikayelerin sahiplerinin dünyasına ait değildim; Toptaş, ben ve bizim gibilerin dünyası farklıydı ve ben oraya tam anlamıyla ait olduğumu hissediyordum. Paranın, prestijin ya da ailenin altın tepside sunduğu hiçbir süper güce ihtiyacım yoktu benim. Aklım ve ruhumla bu güçlere sahip olmadan da birçok şeyi başarabileceğime emindim. Her şey bende bitiyordu, her şey. Aslında herkes kendi gücünün farkına varıyor ve başarının uzak olmadığına inanıyordu, zaman zaman. Umut etmeye başlıyor ve başarıya inanıyordu, başarı için çalışıyordu. Ama kendine olan bu inancı sürdürebilecek kadar güçlü müydü herkes? Herkes işin kendinde bittiğini biliyordu ama kolay değil ki buna tutunmak. Çünkü başlarken de bitirirken de yalnız olmak kaçınılmaz bir süreçti, eğer şanslı doğanlardan değilsen. Çünkü adın ya da reklamın yoksa, insanlar sana inanmak için çaba sarf etmiyordu. Fakat ben bunu da başaracaktım, herkese ve her şeye rağmen inanmaya devam edecektim. Yalnızlığı göze alabilecek kadar cesurum. Tek kişinin kendi başarısına olan inancı da birçoklarının umutsuzluğu karşısında galip gelebiliyor, gördüm. Demek ki benim umutlarım da başkalarına karşı galip gelebilir. Başarılı olmak; kendine inanmayı gerektiriyordu. Yılmamak ve bunu sürdürmek ise güç ve dayanıklılık istiyordu. Ben yeterince güçlüyüm, başarı için çalışacağım ve kendime inanmaktan vazgeçmeyeceğim. İşte bu süreçte daha da güçlendim. Önceden de tuttuğunu koparan bir insandım ama yükseklerde gözüm bu kadar yoktu. Adı üstünde “yüksek”ti onlar. Oysa şimdi koşarak çıkmaya hazırım o merdivenleri. Koştuğum sürece o hep imrendiğim büyük başarı hikayelerine yaklaştığımı hissediyorum. Bir yazarın hayatımı ve bakış açımı büyük ölçüde değiştireceğini söyleseler inanmazdım. Oysa şimdi Toptaş gibi bana ilham verecek, görüşlerimde köklü değişikler yapabilecek yazarlar arayışındayım. Hepsinden önemlisi ve değerlisiyse bu yazarların “bizden” olması. Bana benim gibi yaklaşamayan, koltuklarının altı dopdolu gezen bir yazarın isterse emsali görülmemiş başarıları olsun, beni etkileyemeyeceğini biliyorum. Beni etkileyen; bir köyde büyümüş, gülüşü sıcak, kalbi tertemiz bir çocuk olabilir ancak. Kaynakça: Toptaş, Hasan Ali. (2014). Başlarken Yalnızsın Bitirdiğinde Daha Yalnız. İstanbul: İletişim Eylül Hazal Taşkın Hala Umut Var Bu dünya kimsenin canının önemsenmediği bir dünya haline geldi. Ölen, sizin yakınınızdan biri değilse hiç umurunuzda bile olmuyor, hele ki sizin düşüncelerinize ters düşecek düşünceleri varsa umurunuzda olmayacak kadar bile düşünmüyorsunuz bunun hakkında. Ama o da bir annenin evladı, o da bir babanın gözbebeği ve ne yazık ki hayat karşınıza getirirse eğer, o kişinin yanında siz de her an, her yerde ölebilirsiniz. Ne de olsa artık her gün ya bir yerde bomba patlıyor, ya da başka bir yerde insanlar kendi fikirlerine karşı duruyor diye insanları öldürüyorlar. Bunların hakkında konuşmak bile acı aslında. Ölüm hakkında konuşuyoruz ama o kadar olağan bir şey halini aldı ki, artık bunu konuşurken içimiz sızlamıyor bazen. Her gün birçok ölüm haberi aldığımız bir dünyada yaşıyoruz, her birine içimiz sızlarsa gülecek bir tek anımız bile kalmaz bize. İşte insanız, hayatımıza devam etmek için alışıyoruz, unutuyoruz, gülmeye devam ediyoruz. Kanıksattılar bize bu durumu, gündelik hayatlarımızdan bir parça haline geldi. Öyle ki bir bomba patladığında artık şaşırmıyoruz bile, tek düşündüğümüz kaç kişinin öldüğü ve nerde patladığı. Alışmışız çünkü, alıştırılmışız. O ölümler birer sayıdan ibaret bizim için. Bana doğru gelmiyor bu. Başka annelerin canı yanarken, benim annemin canı yanmadığı için umursamamamak bana doğru gelmiyor. O da bir anne, çocuğunu kaybetmenin acısı koymaz mı ona da, yıkılmaz mı dünyası başına? Düşünmüyoruz bunları hiç, sadece şansımız olduğu için hayatta kaldığımız bu dünyada diğerlerini umursamamakla yetiniyoruz. Alıştık artık dedim ya, alıştırıldık belki de. Bir sayı olmaktan öte gitmeyen ölüm haberlerini duya duya alıştırıldık. Oysa hep böyle miydi bu dünya? Deniz’ler Mahir’ler öldüğünde birçok ailenin ciğeri sızlamadı mı? Hala onların arkasından yaslarını tutup, onların düşüncelerini okumuyor muyuz bir yerlerde? Evet, onlar da öldürüldüler belki, ama onların canının bir değer vardı. Bir sayı değildi onlar, bir sayı halini alıp unutulmadılar. Yaşadılar, kendilerini takip eden, ölümlerinin boşa gitmemesi için uğraşan insanlar sayesinde yaşadılar. İyi ki de yaşadılar, çok yaşasınlar. Onları okumak, onları hatırlamak, insana değer verilen bir dünyanın olabileceğine inanmamı sağlıyor hala. Aslında bunda ümit verecek bir yan yok, o günden bu yana çok da şey değişmedi. Adı değişti belki ama kavgalarımız hala aynı. Ama ben yine de ölen her bir insanın Deniz gibi yıllar sonra bile hatırlanacağı, bir kişinin ölmemesi için tüm milletin ayağa kalkacağı bir günün geleceğine inanmak istiyorum. Tabi o zaman da kalkmamıştı ayağa birçok kimse, ama kalkanlar onların bedenini kurtaramasa da onların varlıklarını kurtarabildiler. Onların fikirlerini, düşüncelerini, daha da önemlisi anılarını kurtarabildiler. Abim Deniz’i okumak benim için çok başka hayatlara baktığımı hissettirdi. Hakkında her zaman bir şeyler duyduğumuz bir insanın, aile ilişkilerine yakından bakmak, öğrencilik hayatıyla ilgili detaylar öğrenmek benim kitabın içine daha çok girmemi sağladı. Ne de olsa bizim yaşlarımızda birinin düşüncelerinden dolayı hayatını kaybetmesinden bahsediyoruz burada. Özellikle yaşadığımız bu zamanlarda, dünya hiç olmadığı kadar kirlenmişken ve insanın bazı şeyler için umudu kalmamışken böyle bir kitabı okumak daha da çok etkilenmesine neden oluyor. Her gün başka bir felaket haberi aldığımız bu günlerde bu kitabı okumak benim için daha da etkileyici oldu. İnsan hayatının hiçbir anlam ifade etmediğini düşünmeye başlamıştım. Ama bu kitabı okuyunca kaybedilen canların şimdi olmasa da bir gün bir anlam ifade edeceğine inanmaya başladım. Bu ülke, bu dünya hak etmeyenlerin kötü şeyler yaşadığı bir dünya bunu kimse inkâr edemez; ama bir gün o hak edenlerin kendi değerlerini bulacaklarını düşünüyorum artık. Belki onları kurtarmak için çok geç, ama onların uğruna can verdikleri şeyleri kurtarmak için hala elimizde şansımız var. Gizem Uzuner Sessiz Ayrılıklar “Güzel cümleler kurabilmek için bu kadar üzülmeye değer mi?” Bir Gün Beni Ağlayacaksın Herkesin yaşadığı evrensel duygular vardır: üzüntü, mutluluk, heyecan, öfke gibi. Bir de bu duyguların tamamını kapsayan, bana göre sadece şanslı kişilerin yaşayabildiği aşk vardır. Eğer bu duygular evrenselse neden aşk üzerine bu kadar roman, şiir, öykü yazılıyor? Bana göre her kadın bir kez kendisini Nâzım Hikmet’in Piraye’sinin, Vera’sının veya Cemal Süreya’nın, Turgut Uyar’ın ve Edip Cansever’in Tomris’inin yerine koymuştur. Uğruna şiirler yazılmasını, methiyeler düzülmesini kim istemez ki? Ancak diğer yandan eğer acı denilen güçlü duygu olmasaydı aşk olur muydu? Bu kadar güzel şiirler, kitaplar ayrılık olmasaydı ortaya çıkar mıydı orasını bilemem. Sahi, sadece mutlu olsaydı insanlar, acı duygusunu tatmasalardı belki de biz bu kadar muazzam kitaplardan mahrum kalırdık. Bazen insan yaşadığı ilişkiden mutsuz olur. Artık o ilişki onun için omuzlarında bir yük haline gelir. Mutluluk duymak, karşı tarafı mutlu etmek yerine geriye sadece karşılıklı duyulan acı kalır. Sevginin her şeye yetemediği zamanlarda insan içten içe bitirir içindeki duyguyu, sessizce ayrılır sevdiğinden. Geriye de anılar kalır. İnsan anılarıyla yaşamayı öğrenmeli mi yoksa anıları silebilmenin bir yolu olmalı mı bilmiyorum ancak bana sorulsaydı anılarla yaşamayı tercih ederdim. Yaşadığımız her gün, her olay bizim için bir ders aslında. Hatalarımızı telafi etmek yerine onları yok saymayı tercih etmemeliyiz. Hayat bu, acısıyla tatlısıyla dersler bütünü. Unutmak iyi bir şey mi yoksa kötü bir şey mi bilmiyorum ama iyi bir şey olsa bile unutmayı tercih etmezdim. Unutmak ya da nefret etmek için sevmemişim ki sonuçta neden unutmak isteyeyim? Yaşanmışlıklarının olduğu insanlar daha sonraları ilişkini kessen bile sana acısıyla tatlısıyla değer katan insanlar. Daha sonraları anılarınızı hatırlasan bile zamanla geçebilecek şeyleri kendiliğinden unutmaya çalışmak acımasızca geliyor. Unutmak isteyip de unutamadığımız şeyler ise çok farklı. Öyle anlar geliyor ki insan hatırladıklarıyla nefes alamayacak hale geliyor. Zamanla geçmeyeceğini bileceğimiz şeylerle yaşamayı öğrenmemiz gerekiyor bir müddet sonra. İnsan her şeye alışabiliyor. Bir yakının kaybı, küsülen arkadaşın üzüntüsü, ayrılan sevginin acısı derken insan bünyesi bir süre sonra her şeye alışır hale geliyor. “Ben yapamam”, “unutamam”, “bu acıyla yaşayamam” dediğimiz şeyler geçiyor. Acısı kalsa da insan acıyla yaşamayı öğrenir hale geliyor. Belki bedenen ölmüyorsun ama ruhun acı çekiyor ancak yapabileceğin bir şey kalmıyor. Kişinin yaşadığı şeyleri kabullenmesi gerektiğini bilmesi gerekiyor. Gerisi zaten zamanla düzelecek şeyler. Zaman her yaraya merhem demiş büyüklerimiz, yanılıyor olamazlar. Bizim canımızı acıtanlar gibi bir de bize en güzel anılarımızı yaşatanlar var. Hayatımıza giren her kişi bizden bir şey almıyor, aksine bize bir şey katıyor. Sevdiğin, âşık olduğun insanla büyümek, onunla olgunlaşmak ve öğrenmek insanı tarif edilemez şekilde mutlu eden şeyler. Hayatımızdan bir süre sonra gitseler bile bizi zamanında çok mutlu ettikleri için nefret edemiyoruz ama sevemiyoruz da artık eskisi gibi. Bence belirsizlik durumu insanı en çok yoran şeylerden biri. Bir süre sonra omuzlarına binen yükten ne yapacağını, ne düşüneceğini şaşırıyorsun. Bir gün kızıp lanetler okurken diğer gün seni mutlu ettiği zamanları hatırlayıp tebessüm ediyorsun. İnsanoğlu işte bu kadar dengesiz. Belki senden ayrılan insandan nefret etsen, arkasından sövsen rahatlayacaksın ancak vicdanın el vermiyor. Anılarınızı, yaşadıklarınızı kirletmek istemiyorsun aksine o güzel anılara tutunup o insanı güzel hatırlamak istiyorsun. Gün gelip aklına düştüğünde bazı şeyler bazen buruk bir tebessüm kalıyor yüzünde bazense zorla gülümsemeye çalışıyorsun. Bunların hepsi herkesin yaşadığı duygular olsa da sadece sen yaşıyormuşsun, bütün dünya sana karşıymış gibi düşünmek bencillik. Bence insan her duyguyu tattığında mutlu olabilmeli, öfke bile olsa bir şeyler hissedebildiği yani “”insan” olabildiği için mutlu olabilmeli. Değer bilmekle alakalı olan çoğu şeyden yoksun olmak, acıların en büyüğünü kendisinde sanmak insanın bu dünyadaki sınaması olduğunu düşünüyorum. İnsanların bencilliği, birbirlerine kin duymaları ve kıskanmaları sonucu aşk, mutluluk, sevgi gibi duygulardan mahrum kalanları gördükçe içim parçalanıyor. Oysa en büyük kötülüğü kendimize yapıyoruz. Acıya isyan etmek yerine onunla yaşamayı öğrenmeyi bilip şükretsek belki de üzerimizdeki yüklerin çoğundan kurtulacağız. Nefret çok güçlü bir duygu olsa da bence insanın sevmekten başka kurtuluşu yok. Kaynakça: İlkman, Tunç. 2015. Bir Gün Beni Ağlayacaksın. (İstanbul: Okuyanus Yayınları) AŞKIN TUTKU HALİ Birçok konuyu içinde bulunduran fakat ana teması aşk olan Masumiyet Müzesi’ni okurken iliklerime kadar aşk duygusunu hissettim diyebilirim. Bu eşsiz roman aşkın yanı sıra arkadaşlık, cinsellik, yalnızlık, mutluluk, aile gibi konuları da barındıyor. Nobel ödüllü yazar Orhan Pamuk on yıllık çalışmalar sonucu bu kitabı 2008 yılında piyasaya sundu fakat bu muhteşem eseri bazı sebeplerden dolayı yaklaşık altı yıl sonra okuma fırsatı buldum. Kimine göre aşk, kimine göre saplantı temalı olan bu kitap bana göre tam olarak tutkuyu anlatıyor. Kemal ve Füsun’un tutku dolu aşkları her ne kadar yasak aşk kategorisine girse de uzun süre çabalayarak aşklarını sürdürmeyi başarabilmişlerdir. Aldatılmak birçok insanın kaldıramayacağı bir şeydir fakat bana daha kötüleri yapıldı gibi kıyaslama cümlelerinin altına sığınıp vicdanlarını rahatlatarak eşlerini kolayca aldatan insanlarla dolu çevremiz. Kitabın ilk cümlesi beni öyle derinden etkiledi ki kendi kendimi sorgulamama sebep oldu. İşte o cümle ‘’Hayatımın en mutlu anıymış, bilmiyordum…’’ Kendimi eleştirdiğim birkaç yönümden biri de bu cümlede gizli aslında çünkü bazı şeyleri kaybetmeden değerini hiçbir şekilde anlamıyorum. Çoğu zaman hayatımdaki bazı anların değerini bilebilseydim çok daha farklı yerlerde olabilirdim deyip duruyorum kendi kendime. Romanda bir yanda zengin çocuk Kemal diğer bir yanda uzak bir akrabasının fakir kızı Füsun var. Füsun başlarda öyle gururludur ki Kemal Sibel ile nişanlandığı için görüşmeyi sürdürmek istemez. Aşkta gurur olur mu diyen bir insan olarak bu karmaşık durumda kesinlikle olur dedim. Sadece karşısındaki insanı değil seni de aldatmış olacağını kavrayınca ister istemez ilişkisini bitirip kendisini geri çeker. İnancım ortada tutkulu bir aşk varsa er ya da geç âşıkların birbirine kavuşacağıdır. Zaman geçip işler çiftin lehine dönünce bir noktada buluşulur elbet tıpkı Kemal ve Füsun ikilisinde olduğu gibi. Özellikle eski zamanlara çok meraklı olduğum için 1975 İstanbul’undan başlayan bu romanı sayfalar ilerledikçe keyifim ikiye katlanarak okudum. Bırakın âşık olduğunuz bir insanı gözünüzden sakınmayı, o insanın dokunduğu eşyaları bile gözünüzden sakındığınız oldu mu hiç? Bu romanda olmuş. Füsun’un vefatından sonra Füsun’un dokunduğu, sahip olduğu eşyaları sergilediği bir müze oluşturan Kemal, aşkına ne derece sadık bir erkek olduğunu bu hareketiyle kanıtlıyor bizlere. Müze için ise harika bir yer seçiyor. Füsun’un yaşadığı evi. Bu derece tutkulu bir aşkı yaşamak, her baba yiğidin harcı değildir elbette. Âşık olmaya âşık bir kadın olarak, daha önce sevginin insana neler yapabileceğini hatta neler yaptırabileceğine hiç bu kadar yakından tanık olmamıştım. Adeta ruhumda fırtınalar esti. Ayrıca daha önceleri müzenin kelime anlamını hiç sorgulamadığımı fark ettim. Şimdilerde biliyorum ki müze demek sevdiğin şeyleri gözün gibi koruduğun yer demekmiş bunu içtenlikle anladım. İtiraf etmem gerekirse küçük yaşlardan ergenlik dönemime kadar kitap okumaktan hiç hoşlanmazdım çünkü ilkokul öğretmenim kendi seçtiği kitapları okuyup özet ve kitaplar hakkında kısa ve öz yorumlar yazmamızı isterdi. Bu yüzden kendimi tam olarak ifade edemediğimi düşünürdüm. Olgunluğa eriştikçe kendimden parçalar buldukça, hayatla bağdaştırdıkça sevmeye başladım kitap okumayı. Masumiyet Müzesi de hayatla bağdaştırdığım kendimden bir şeyler bulduğum bir kitap olduğu için hiç sıkılmadan sayfaların çokluğuna aldırmadan keyifle okuyup bitirdim. Hayatımızın içinden kesitler bulunduran, hatta romanı bir müze ile gerçek yaşama taşıyan bu eseri okuma tutkusu olan ya da olmayan herkese rahatlıkla tavsiye edebilirim çünkü okuma tutkusu olmasa da kendinden mutlaka bir parça bulabileceğine eminim. Merve Aktekin Bir “İlim bir nokta idi, cahiller onu genişletti.” -Halife Ali bin Ebu Talip Bir. İnsanlar, dünya, kainat, sebepler, sonuçlar, sevgi, nefret, korku, güven, güzel, çirkin... Tüm bildiklerimi saymaya kalksam herhalde günlerimi alır. Ve hepsi de, kainattaki her şey, bu yazım da dahil olmak üzere, birbiriyle uzaktan veya yakından alakalı. Ama takip ettiğimde aslında hepsi sadece bir yere bağlı. Tıpkı her rengi barındıran muhteşem bir tabloyu yapanın genelde tek bir sanatçı olması gibi. Bu yaz Romanya’ya gittim. Arkadaşlarım ve tanıdıklarım genelde Batı Avrupa, Amerika ve başka gelişmiş ülkelere seyahat ederken bense bazı insanların kabaca “çingene memleketi” olarak gördükleri, sokakları buram buram Sovyetler Birliği kokan, küçük ama insanı sıcakkanlı ve rahat olan bu şirin ülkeye gittim. Gördüklerim ve yaşadıklarımsa ufkumu hiç beklemediğim kadar açtı. Romen bir arkadaş edindim orada. Onunla Romence'deki ortak kelimeleri bulmaya çalışırken çok farklı bir zevk aldım. Sarmaya sarmali, simite benzer bir hamur işine kovrig demeleri (tıpkı gevrek gibi) çok hoşuma gitti. Bu tarz benzer kelimeleri duydukça adeta kendimden geçiyordum. Tarihte nasıl değişime uğradıkları üzerine hayaller kurmak, Osmanlı döneminde nasıl kelime alış-verişi yapıldığı üzerine fikir yürütmekten zevk alıyordum. Belki de beni asıl mutlu eden şey bir zamanlar Türklerle Romenlerin bu coğrafyada huzur içinde bir arada yaşamalarıydı. Ortak