I. İoannis ile aralarında gerilime neden olmuştur. Bazı kaynaklara göre, Basileios, imparatoru zehirlemiştir. II. Basileios'un hükümdarlığının başlarında, göreve devam etmiş ama 985 yılında kendi başına hükmetmek isteyen genç imparator, onu Bardas Fokas isyanına sempati duymakla suçlayıp, görevden almıştır. Bütün toprakları ve servetine el konulmuş ve yönetimi boyunca çıkardığı tüm kanunlar geçersiz ya da yok sayılmıştır. Basileios Lekapenos, sürgüne gönderilmiş kısa bir süre sonra da ölmüştür. 40 Aquarii 40 Aquarii, Kova takımyıldızı bölgesinde yaklaşık olarak 986 ışık yılı uzaklıkta bulunan G-tipi sarı altdev yıldızdır. 40 Aquarii, Gökada içinde Güneş'e göre 41,8 km/sn'lik bir hızla hareket eder. Gökada merkezinden uzaklığı, 17.000 ile 23.700 ışık yılı aralığında tahmin edilmektedir. 54 Aquarii 54 Aquarii, Kova takımyıldızı bölgesinde yaklaşık olarak 253 ışık yılı uzaklıkta bulunan A-tipi beyaz bir dev yıldızdır. 30 Aquarii 30 Aquarii, Kova takımyıldızı bölgesinde yaklaşık olarak 303 ışık yılı uzaklıkta bulunan K-tipi turuncu dev yıldızdır. 30 Aquarii, Gökada içinde Güneş'e göre 36,3 km/sn'lik bir hızla hareket eder. Gökada merkezinden uzaklığı, 24.000 ile 47.100 ışık yılı aralığında tahmin edilmektedir. Massa ve Carrara ili Massa ve Carrara ili (), İtalya'nın ortasında Toskana bölgesine bağlı bir ili. Merkezi, Massa şehridir. Massa ve Carrara, Toskana Bölgesi'nin en kuzeyinde bulunan ildir. Batısında Ligurya Denizi ile Ligurya Bölgesi'ne bağlı La Spezia ili, kuzeyinde her ikisi de Emilia-Romagna Bölgesi'ne bağlı Parma ili ile Reggio Emilia ili ve doğusunda Lucca ili bulunur. Massa ve Carrara ili coğrafi bakımdan iki bölüm halinde ele alınmıştır. İlin en önemli kısmı kaplayan Apuan Alpleri "Monte Pisanino" zirvesinde 1946.9m rakıma ulaşırlar. Bu dağlardan yüzyıllardan beri ünlü olan Carrara mermeri çıkartılır. Apuan Alpleri ile Apeninler arasında güneye akan Magra Irmağı vadisi bulunur. Massa ve Carrara ili nüfusu (31.8.2010 itibarıyla) 203.801 kişi olup, alani 1.156 km² ve nüfus yoğunluğu 176 kişi/km² olur. Massa ve Carrara ilinin 17 belediyesi bulunmaktadır. Nüfus büyüklüğü (31.9.2008 itibarıyla) sırasına göre ilde bulunan nüfusları yaklaşık 10.000 kişi olan büyük belediye şunlardır: Afrika bayraklarÄ± Aşağıda Birleşmiş Milletler tarafından bağımsız, egemen bir ülke olarak kabul edilen ve Birleşmiş Milletler'de üyeliği bulunan 54 Afrika ülkesinin bayrakları yer almaktadır. Bu listede Afrika kıtasında yer almasına rağmen tanınmayan veya sınırlı bir şekilde tanınan bölgeler ile yine Afrika kıtasında yer almasına rağmen Afrika kıtası dışında yer alan ülkelere bağımlı konumda olan bağımlı bölgeler dair bayraklar listelenmemiştir. Vercelli ili Vercelli ili (İtalyanca: "Provincia di Vercelli"), İtalya'nın kuzeybatısında Piyemonte bölgesine bağlı bir ili. Merkezi, ile ismini de veren Vercelli kentidir. Vercelli ili sınırları içinde bulunan Sacri Monte (Kutsal Dağ) 2003'te UNESCO Dünya Mirasları Listesi'ne alınmıştır. Vercelli ilinin kuzeyinde İsviçre'nin Valais Kantonu ile Verbano-Cusio-Ossola ili, doğusunda Novara ili ile Lombardiya Bölgesi'ne bağlı Pavia ili, güneyinde Alessandria ili ve batısında Torino ili, Biella ili ile Aosta Vadisi Özerk Bölgesi bulunur. Günümüzde Vercelli ili coğrafyacılar tarafından üç bölümde ele alınır: Vercelli ili nüfusu (31.9.2008 itibarıyla) 180.163 kişi olup nüfus yogunlugu 86,3 kişi/km² dir. Vercelli ilinin 86 belediyesi bulunmaktadır. Nüfus büyüklüğü (31.9.2008 itibarıyla) sırasına göre ilde bulunan nüfusları yaklaşık 10.000 kişi olan büyük belediye şunlardır: Fermo ili Fermo ili (), İtalya'nın ortasında Marche bölgesine bağlı bir ili. Merkezi, ile adını veren Fermo kentidir. Fermo, Haziran 2004 tarihli bir kanunla kurulmuş ve aynı dönemde yapılan seçimlerden sonra, ilin idare meclisi kurulmasıyla efektif olarak yerel idareye başlamıştır. Aynı zamanda Marche Bölgesi'nde yeni kurulan Ascoli Piceno ili de faaliyete geçmiştir. Fermo ilinin doğusunda Adriyatik Denizi, kuzeybatısında Macerata ili ve güneyinde Ascoli Piceno ili bulunur. Fermo ili nüfusu (1.1.2016 itibarıyla) 175.625 kişi olup nüfus yoğunluğu 203,56 kişi/km² dir Fermo ilinin alanı 862,77 km² olup 40 belediyesi bulunmaktadır. Nüfus büyüklüğü (31.12.2008 itibarıyla) sırasına göre ilde bulunan nüfusları yaklaşık 10.000 kişi olan büyük belediye şunlardır: Oristano ili Oristano ili, (, Sardu: "Provìntzia de Aristanis"), Sardinya'ya bağlı bir ili. Merkezi Oristano şehridir. Oristano ilinin doğusunda Akdeniz (Balear Adaları ile Sardinya arasındaki bazen "Sardinya Denizi" denen kısım), kuzeyinde Sassari ili, doğusunda Nuoro ili ve güneyinde Güney Sardinya ili bulunmaktadır. Oristano ili nüfusu (2009 tahmini itibarıyla) 158.353 kişi olup nüfus yoğunluğu 52.95 kişi/km² olur. Oristano ilinin 87 komünü bulunmaktadır. Bunlardan resmî kararlarla "Città d'İtalia" (İtalya Şehri) statüsü taşıyanlar şunlardır: Oristano (1479'dan beri) ve Bosa (1499'dan beri). Nüfus büyüklüğü (2018 tahminleri itibarıyla) sırasına göre ilde bulunan nüfusu yaklaşık 10.000 kişiye yakın büyük belediyeler şunlardır: Nuoro ili Nuoro ili (, Sardu dili:"Provìntzia de Nùgoro"), İtalya'nın Sardinya Özerk Bölgesi'ne bağlı bir il. Merkezi Nuoro şehridir. Nuoro ilinin doğusunda Tiren Denizi; kuzeyinde Sassari ili ile Olbia-Tempio ili; batısında Oristano ili; güneyinde Cagliari ili ile Ogliastra ili bulunur. İlin bulunduğu arazi İtalya'da ender bulunan insan eli az değmiş ve çok güzel doğayı kapsamaktadır. Bu güzel doğa arazileri başında Nuoro ili ile Ogliastro ili'nde bulunan "Orosei ve Gennargentu Milli Parkı" gelmektedir. Nuoro ili 1927'de kurulmuştur ama 2001'de yapılan Sardinya adası yerel idare reformu ile arazilerinden büyük bir kısmını kaybetmiştir. Nuoro ili nüfusu (4.2010 tahmini itibarıyla) 160.837 kişi olup ilin alanı 3.934 km² ve nüfus yoğunluğu 40,88 kişi/km² olur. Nuoro ilinin 74 komünü bulunmaktadır. Bunlardan "Città d'İtalia" (İtalya Şehri) statüsü taşıyan sadece (1836'dan beri) Nuoro'dur. Nüfus büyüklüğü (30.4.2008 tahminleri itibarıyla) sırasına göre ilde bulunan nüfusu yaklaşık 10.000 kişiye yakın büyük belediyeler şunlardır.: Morbegno Morbegno (Valtellina lehçesi:"Murbègn"), kuzeybatı İtalya'da Lombardiya Bölgesi'nde Sondrio ili'ne bağlı bir komünü. Morbegno komünü 21 Kasım 1966da İtalya Cumhurbaşkanı kararı ile bir şeref statüsü olarak "Città d'İtalia (İtalya'nın Şehri)" unvanı kazanmıştır. Morbegno, rakımı 262m olup, aşağı Valtellina vadisinde bulunur. Kuzeyinde "Retice Alpleri" ve güneyinde "Orobiche Ön-Alpleri" bulunur. "Adda Nehri" beldenin ortasından geçip esas Morbegno şehrini, bu beldeye bağlı "Campovico", "Paniga" ve "Desco" köylerinden ayırır. Bu nehre sonradan bağlanan "Bitre Deresi", şehrin tarihsel merkezinden geçer. Morbegno'nun nüfusu (1.12.2009 tahminleri itibarıyla) 11.932 kişidir ve nüfus yoğunluğu 792 kişi/km² olur. 19. ve 20. yy/da şehir nüfusunun gelişimi şu gösterimde incelenebilir: Morbegno'nun şu komünlerle sınırları bulunur: Albaredo per San Marco, Bema, Civo, Cosio Valtellino, Dazio, Talamona, Traona Morbegno'nun şu kentle kardeş şehir bağlantısı vardır: 24 Aquarii 24 Aquarii, Kova takımyıldızı bölgesinde yaklaşık olarak 141 ışık yılı uzaklıkta bulunan üç bileşenli bir yıldız sistemidir. Ana bileşen (24 Aquarii A) 6,63 kadir görünen parlaklığa sahiptir. Alp Ergin Alp Ergin (d. 9 Şubat 1987, İzmir), Türk futbolcu. Orta saha pozisyonunda görev almakta olup, 2. Lig ekiplerinden Kocaeli Birlik'te oynamaktadır. Futbola Altay altyapısında başlayan Alp, 2005 yılında profesyonelliğe geçiş mukavelesi imzalayarak as takıma yükseldi. Altay için ilk resmî karşılaşmasına 31 Ağustos 2005 tarihinde Çanakkale Dardanelspor'a karşı oynanan Türkiye Kupası karşılaşmasında çıktı. Altay'da 2009-10 sezonuna kadar oynadı. Burada her sezon ortalama 20 resmî karşılaşmasada görev alsa da ilk onbirin sürekli oyuncusu olmayı başaramadı ve neticesinde Altay'dan ayrılıp başka bir ekipte şansını denemeye karar verdi. 2010-11 sezonunun başında 1. Lig ekiplerinden Boluspor'la anlaşarak buraya transfer oldu. Bu takım ile 4 sezon boyunca 115 maça çıktı ve 6 gol attı. 2014-15 sezonunda Osmanlıspor'a transfer oldu. 34 kez millî takımlara çağrılan Alp Ergin, 12 kez Türkiye U-17, 5 kez Türkiye U-18, 3 kez Türkiye U-19, 3 kez de Türkiye U-21 forması olmak üzere toplam 23 kez millî formayı giymiştir. 35 Aquarii 35 Aquarii, Kova takımyıldızı bölgesinde yaklaşık olarak 2300 ışık yılı uzaklıkta bulunan ve çoklu yıldız sisteminin birincil bileşeni olan B-tipi mavi dev yıldızdır. 89 Aquarii 89 Aquarii, Kova takımyıldızı bölgesinde yaklaşık olarak 497 ışık yılı uzaklıkta bulunan ikili yıldız sistemidir. Birincil bileşen "89 Aqr A", görünen parlaklığı 5,27 kadir olan G-tipi sarı bir altdev yıldızdır. Yoldaşı olan "89 Aqr B", görünen parlaklığı 5,8 kadir olan A-tipi beyaz bir ana kol yıldızıdır. 89 Aquarii, Gökada içinde Güneş'e göre 25,5 km/sn'lik bir hızla hareket eder. Gökada merkezinden uzaklığı, 22.500 ile 24.200 ışık yılı aralığında tahmin edilmektedir. Sistemin birincil bileşeni, 5.27 büyüklüğüne ve G3 II'nin yıldız sınıflandırmasına sahiptir; bu, bunun parlak dev aşamasında gelişen bir yıldız olduğunu düşündürmektedir. Refakatçi A2 V yıldız sınıflamasına sahip A tipi bir ana dizi yıldızdır. 2010 itibarıyla, 135.1 ° konum açısı boyunca 0.1843 ark saniye açısal bir ayırmada yer almaktadır. Tahmini 201 yıllık bir periyot ve 0.45 ark saniyelik bir yarı eksen ile birbirlerinin etrafında dönerler. 77 Aquarii 77 Aquarii, Kova takımyıldızı bölgesinde yaklaşık olarak 134 ışık yılı uzaklıkta bulunan K-tipi turuncu dev yıldızdır. 77 Aquarii, Gökada içinde Güneş'e göre 58,9 km/sn'lik bir hızla hareket eder. Gökada merkezinden uzaklığı, 20.600 ile 32.700 ışık yılı aralığında tahmin edilmektedir. 101 Aquarii 101 Aquarii veya b Aquarii (101 Aqr), Kova takımyıldızı yönünde bulunan ikili yıldızdır. Çiftin 4,71 kadir olan birleşik parlaklığı, onu çıplak gözle gözlenebilir kılmaktadır. Iraklık açısı ölçümlerine dayanarak Dünya'ya olan uzaklığı olarak hesaplanmıştır. Sistemin en parlak üyesinin büyüklüğü 4,81 kadirdir. A0 V sınıfından bir A-tipi ana kol yıldızıdır ve tahmini dönüş hızı 1 km/sn'dir. Daha sönük olan arkadaşının büyüklüğü ise 7,43 kadirdir ve açısal uzaklığı 0.840 yay-saniyedir. Tesniye Kodu Tesniye Kodu, akademisyenler tarafından Tesniye'de geçen kanun kodlarına verilen isimdir. Dini törenlerden arınma ayinine, toplum ve suç kanunlarından savaş yönetimine kadar çeşitli yasaları içerir. Çıkış 20-23'te bulunan Ahit Kodu gibi, Tevrat'ın beş kitabında bulunan diğer kanun kodlarına benzer; buna Etik Dekalog'u tartışan kısım hariçtir. Etik Dekalog'un ayrı tutulmasının sebebi yazarın kim olduğuyla ilgili sebeplerden değil, akademik açıdan bunun başlı başına bir konu olduğu düşünülmesidir. Tesniye'nin hemen hemen tamamı Musa'nın son sözleri olarak sunulmuştur; tarihi giriş ve Etik Dekalog'un tekrarıyla başlayan Tesniye, cesaretlendirici son sözler ve nasihatlarla biter. Orta kısımda ise (Tesniye 12-26) Tesniye Kodu bulunur. Belgesel hipotezin görüşüne göre bu kod Tesniyeci kaynak tarafından yazılmıştır. Tesniye Kodu'nda, Tevrat'taki mitsvaların üçte biri bulunur dolayısıyla Yahudi kanunlarının önemli bir kısmını oluşturur. Kanunlardan bazıları Tevrat'ın diğer yerlerindeki kanunların tekrarıdır; bazı kanunlar değişikliğe uğramıştır; ve bazı kanunlar ise başlı başına Tesniye'nin ürünüdür. 25 Aquarii 25 Aquarii ("25 Aqr", "d Aqr"), Kova takımyıldızı bölgesinde yaklaşık olarak 226 ışık yılı uzaklıkta bulunan ve ikili yıldız sisteminin birincil bileşeni olan K-tipi turuncu dev yıldızdır. 25 Aquarii, Gökada içinde Güneş'e göre 46 km/sn'lik bir hızla hareket eder. Gökada merkezinden uzaklığı, 14.400 ile 24.400 ışık yılı aralığında tahmin edilmektedir. Sondrio Sondrio (Valtellina lehçesi:"Sundri", Latince:"Sundrium", Lombard lehcesi:"Sùndri"), kuzeybatı İtalya'da Lombardiya Bölgesi'nde Sondrio ilinin merkez şehri olan bir komün. Sondrio komünü 1839'da Avusturya İmparatoru kararı ile bir şeref statüsü olarak "Città Regie della Lombardia nel Regno Lombardo-Veneto (Lombardo-Veneto Krallığı Lombardiya Krallık Şehri)" unvanı almış ve İtalya birleştirildikten sonra bu "Città d'Italia (İtalya'nın Şehri)" unvanı olmuştur. Sondrio belediyesi alanı 20,43 km² olup İtalya'da bulunan 117 il merkezi olan şehir arasında en küçük alanlı şehirdir. Rakımı 286–360 m arasında değişen yokuşlu şehir "Valmalenco" vadisinde "Mallero Çayı" ile "Adda Nehri"'nin birleştiği mevkide "Corna Mara Masifi" eteklerinde kurulmuştur. Sondrio şehri (1.1.2009 tahmini) 22.309 kişilik nüfusu ile bu dağlık bölgede en büyük yerleşimdir. Sondrio'nun nüfusu (1 Ocak 2009 tahminine göre) 22.309 kişidir ve nüfus yoğunluğu 1.071 kişi/km² olur. 19. ve 20. yüzyılda kasaba nüfusunun gelişimi şu gösterimde incelenebilir: Sondrio'nun şu komünlerle sınırları bulunur: Albosaggia, Caiolo, Castione Andevenno, Faedo Valtellino, Montagna in Valtellina, Spriana, Torre di Santa Maria Sondrio'nun şu kentlerle kardeş şehir bağlantısı vardır: 38 Aquarii 38 Aquarii (e Aquarii, e Aqr, 38 Aqr), Kova takımyıldızı yönünde yaklaşık olarak 449 ışık yılı uzaklıkta bulunan B-tipi mavi-beyaz bir dev yıldızdır. Soluk bir yıldız olmasına rağmen uygun gözlem koşullarında çıplak gözle gözlenebilir. 13.860 K olan etkin sıcaklığı, mavi-beyaz renginin kaynağıdır. 38 Aquarii, Gökada içinde Güneş'e göre 20,2 km/sn'lik bir hızla hareket eder. Gökada merkezinden uzaklığı, 23.800 ile 32.000 ışık yılı aralığında değişmektedir. Kemal Ã–zyurt Kemal Özyurt (d. 29 Ağustos 1980, İstanbul), Türk eski futbolcudur. Futbola İnegölspor altyapısında başlayan Kemal, 1998 yılında İnegölspor'la profesyonelliğe geçiş mukavelesi imzalayarak as takıma alındı. İnegölspor için ilk resmî karşılaşmasına 26 Nisan 1998 tarihinde Yalovaspor'a karşı oynanan 3. Lig karşılaşmasında çıktı. İnegölspor'da altı sezon düzenli olarak ilk onbirde oynadıktan sonra 1. Ligekipleriden Sivasspor'a transfer oldu. Sivasspor'daki yarım sezonundan sonra ayrılma kararı aldı ve sezon sonuna kadar 2. Lig ekiplerinden Siirtspor'la anlaştı. 2004-2005 sezonunun başında Ünyespor'a transfer oldu. Burada iki buçuk sezon görev aldıktan sonra sırasıyla Maltepespor, Yozgatspor ve Tarsus İdman Yurdu'nda oynadı. 2009-2010 sezonunun başında 2. Lig ekiplerinden TKİ Tavşanlı Linyitspor'a transfer oldu. Tavşanlı Linyitspor'la 2009-2010 sezonunda 2. Lig'den 1. Lig'e yükselmeyi başardı. 2011-2012 sezonunun yaz transfer dÃ¶neminde 2. Lig ekiplerinden Tepecikspor'a transfer oldu. California King Bed "California King Bed", Barbadoslu şarkıcı Rihanna'nin bir şarkısıdır. The Runners (Andrew Harr, Jermaine Jackson), Priscilla Renea ve Alex Delicata tarafından Rihanna'nın beşinci stüdyo albümü "Loud" (2010) için yazılan şarkının prodüktörlüğünü The Runners üstlendi. Şarkı albümün ABD'deki beşinci ve dünya çapındaki dördüncü single'ı olarak Def Jam Recordings etiketiyle ilk kez 13 Mayıs 2011'de yayınlandı. rock türünde bir ballad olan şarkı, Nivea reklamlarında kullanıldı. Şarkı, farklı farklı yorumlarla karşılandı. Eleştirmenler şarkının Rihanna'nın en iyi vokal performansı olduğunu belirtirken; şarkının zayıf bir ballad olduğunu savundular. "California King Bed" orta seviyede bir başarı elde etti. Polonya'da bir numara olurken; Avustralya, Avusturya, Slovakya ve Yeni Zelanda'da ilk beşe girdi. Ayrıca Almanya, İngiltere ve İtalya listelerinde ilk on içerisine girdi. Şarkı Avustralya ve Yeni Zelanda'da altın plak kazandı. Şarkının video klibi Anthony Mandler yönetmenliğine çekildi. Klipte Rihanna, sevgilisinin gerçek hislerini göstermesi konusundaki umutsuzluğunu anlatmaktadır. Yaratıcı yönetmen klip için yaklaşık beş buçuk metre uzunluğunda bir yatak tasarladı. Rihanna şarkıyı birkaç kez canlı olarak seslendirdi: Sugarland solisti Jennifer Nettles ile birlikte ACM Ödülleri'nde, "American Idol" ve "Today Show" programlarında. Elektron ilgisi Elektron ilgisi, genel olarak değerlik elektron sayıları 5, 6 ve 7 olan atomların elektron alarak s2p6 kararlı elektron düzenine ulaşmaları sırasında bir atomun diğer atoma ne kadar sağlam bağlandığını gösterir ve bağlanma esnasında ortaya çıkan enerjidir. Bu ekzotermik olayda dışarıya verilen enerji, mesela gaz hâlindeki yüksüz bir atomun elektron kazanarak (-1) yüklü iyon (anyon) hâle gelmesi sırasında açığa çıkar. Genel olarak iyonlaşma enerjisi yüksek olan elementlerin elektron ilgileri de yüksektir. Bu sebeple elektron ilgisi periyodik cetvelde iyonlaşma enerjisindeki değişmeye paralel bir değişim gösterir. Ancak metal ve soy gazların elektron ilgileri yoktur. Soygazlar hariç elektron ilgisi, periyodik cetvelde soldan sağa doğru artar, yukarıdan aşağıya doğru ise azalır. Bu enerji değeri en yüksek olarak klor elementinde sağlanır. Rahmi DoÄŸan Rahmi Doğan (d. 1969, Sivas), Türk bürokrat. İlk, orta ve lise tahsilini Sivas'ta tamamladı. 1987 yılında İstanbul Üniversitesi Siyasal Bilgiler Fakültesi’ne girdi. Buradan 1991 yılında mezun olan Doğan 1994 yılında kaymakam adayı olarak mesleğe başladı. Adaylık sırasında 8 ay İngiltere’de eğitim aldı. 1997 yılında Başçiftlik Kaymakamı olarak göreve başladı. 1 Haziran 2016 tarihinde Resmi Gazete'de yayımlanan Valiler Kararnamesi ile Kars Valiliğine daha sonra 27 Ekim 2018 tarihinde Resim Gazetede yayımlanan Valiler Kararnamesi ile Hatay Valiliğine atandı. Evli ve iki çocuk babasıdır. 3 Andromedae 3 Andromedae, Andromeda takımyıldızı içinde yaklaşık olarak 177 ışık yılı uzaklıkta bulunan bir yıldızdır. Tayf sınıfı K0IIIb olan turuncu devin görünen parlaklığı +4,65 kadirdir. Gökada içinde Güneş'e göre 69,7 km/sn'lik bir hızla hareket eder. Gökada merkezinden uzaklığı, 14.300 ile 25.400 ışık yılı aralığında tahmin edilmektedir. 15 Andromedae 15 Andromedae, Andromeda takımyıldızında bir yıldızdır. Dünyadan 262 ± 5 ışık yılı uzaklıktadır. Mu Andromedae Mu Andromedae (μ And, μ Andromedae), Andromeda takımyıldızı yönünde yaklaşık olarak 136 ışık yılı uzaklıkta bulunan bir yıldız sistemidir. Yıldızı ilk kez belirten John Herschel olmuştur. Görünür büyüklüğü 3,87 kadir olan yıldız, çıplak gözle kolayca gözlenebilir. Sistem, dört yıldızdan oluşur. Parlak yıldızı, A5 V sınıfından beyaz anakol yıldızıdır. Sistemin diğer üç bileşeni iyi tanımlanamamıştır. Nepi Nepi (Latince:"Nepet" veya "Nepete"), merkezi İtalya'da Lazio Bölgesi'nde Viterbo ili'ne bağlı bir komünü. Belde maden suyu kaynakları ile çok ünlüdür ve yerden çıkan madensuyu şişelenip "Acqua di Nepi" markası ile tüm İtalya'da pazarlanmaktadır. Beldenin diğer bir ünlü mamulü Roma ve tüm Lazio bölgesinde pazarlanan Nepi sütüdür. Nepi'nin rakımı 227 m'dir. İl merkezi olan Viterbo şehrinden 10 güneydoğuda ve Roma merkezinden 40 km kuzeydedir. Bu beldenin bulunduğu mevkide MÖ 8. yüzyılda, komşusu olan Pizzo kasabası ile birlikte, birer yerleşke olduklari hakkında bilgiler bulunur. Nepet M0 386'dan önce antik Romalılar tarafından ele geçirilmiştir. Cünkü bu tarihte yazan Livy Nepi ile Sutrium kasabalarının Etruskler için önemli savunma mevkileri olduğunu yazmaktadır ve Nepi şehrini ellerine geçiren antik Romalılar bu şehri kendilerine teslim eden şehir ileri gelenlerini idam etmişlerdir. MO 383'te Nepet bir Romalı kolonisi oldu. MÖ 209'da bir savaşta Romalılara destek sağlamaktan kaçınan 12 Latin kolonilerinden biri idi. Sosyal Savaş (MÖ 91-MÖ 88)'tan sonra "münicipium" yapıldı. Roma imparatorluğu dönemlerinde şehir ismi belgelerde pek geçmemektedir. Ancak önemli Roma yolu olan "Via Cassia"'dan modern Settevene'de ayrılıp Amelia ve Todi'ye giden yolda önemli bir menzil olduğu belgelenmiştir. MS 8. yüzyıl kısa bir dönem için bir dükalık merkezi olmuştur. Nepi'nin nüfusu (1.12.2009 tahminleri itibarıyla) 10.000 kişidir ve nüfus yoğunluğu 119.06 kişi/km² olur. 19. ve 20. yüzyılda şehir nüfusunun gelişimi şu gösterimde incelenebilir: Nepi'nin şu komünlerle sınırları bulunur: Campagnano di Roma (RM), Caprarola, Carbognano, Castel Sant'Elia, Fabrica di Roma, Mazzano Romano (RM), Monterosi, Ronciglione, Sutri, Trevignano Romano (RM) Visimar Visimar ya da Wisimar (?-335) 4. yüzyılda Avrupa'da bulunan Hasdingi kabilesinin Vandal kralı olmasına rağmen tarihi kişiliği hakkında fazla bir bilgi bulunmamaktadır. Vandalların en eski hükümdarlarından biriydi. Hükmettiği bölgeler arasında bugünkü Romanya'daki Transilvanya, Ukrayna'daki Tisza ve Romanyanın ili olan Daçya bulunmaktaydı. Büyük ihtimalle 335'te komşu Vizigot baskınında öldü. Rodoslu Hannibal Rodoslu Hannibal, Birinci Pön Savaşı sırasında Kartaca donanmasında görev yapmış olan bir denizcidir. Bu savaşlar sırasında Helenistik Dönem'in savaş gemilerinden olan bir quadreme komutanıydı. Lilybaeum Kuşatması sırasında gemisinin hızından ve sığ sularda hareket edebilme özelliğinden yararlanarak sığlıklarda manevra yaparak Roma Cumhuriyeti Donanması'ndan sıyrılmayı başarmıştır. Elde ettiği önemli istihbaratı Kartaca Amirali Adherbal ve Kartaca Senatosu'na ulaştırdı. Daha sonra Roma Donanması tarafından gemisini karaya oturtmak zorunda kaldı. Gemi, Roma gemileri tarafından karadan çekilmiştir. Roma, ele geçirdiği bu gemiyi taslak alarak Kartaca savaş gemileriyle boy ölçüşebilecek gemiler inşa etmekte yararlandı. Åžilo Şilo (), Tanah'ta Tekvin 49:10'da adı geçen, Yakup'un oğlu Yehuda'yı kutsayışıyla ilgili bir figürdür. Yakup, ""Şilo" gelene kadar Krallık asası Yahuda'nın elinden çıkmayacak..." demiştir. Bu cümle farklı zamanlarda farklı şekillerde tercüme edilmiş ve Kitab-ı Mukaddes'te "Sahip" olarak kullanılmıştır. Bu tercümeler tartışma konusudur. Basit Latincede "gönderilecek kişi" olarak tercüme edilmiştir ve İbranicedeki "şaluah" (, "ulak") ile eş anlamlıdır; muhtemelen tercüme sırasında bozulmuştur. Peşitta'da (Süryani Kitab-ı Mukaddes'i) "sahibi olan kişi" olarak tercüme edilmiştir. Kitab-ı Mukaddes'in Yunan tercümesinde ise "Onun için saklanan" diye yazmaktadır. Bu eski versiyonların hiçbirinde, İsrail'in antik kutsal şehirlerinden biri olan Şilo şehri tercümesi kullanılmamaktadır. Kral James versiyonunda ise Şilo bir insan ismi olarak kullanılmıştır. Bazı Müslümanlarca bu kişi Muhammed'dir. Rastafarianizm'e inananların bazıları bunu Haile Selassie'nin geri döneceğinin işareti olarak sayar. Joseph Smith, Jr., Şilo'yu Yesse köküyle yani İsa ile bağdaştırır. Ağstafa Havalimanı Ağstafa Havalimanı (Azerice: Ağstafa Hava Limanı )(ICAO: UBBA), Azerbaycan'ın Ağstafa kentinde yer alan bir havalimanıdır. Ancak şu anda terkedilmiş ve kullanılmamaktadır. Antonio Jesús López Nieto Antonio Jesús López Nieto (d. 25 Ocak 1958, Malaga) Uluslararası futbol organizasyonlarında birçok kez görev alan İspanyol eski hakem. 1958 yılında doğan Nieto, hakemliğe 1974 yılında başladı. İlk La Liga maçını ise 18 Eylül 1988'de Celta Vigo ve Espanyol arasında oynanılan üçüncü hafta mücadelesinde yönetti. 1993'te FIFA kokartı takan Nieto, ilk uluslararası maçına 7 Eylül 1994'te İngiltere ile ABD arasındaki karşılaşmada çıktı. 13 Eylül 1995'te Dinamo Kiev ve Panathinaikos arasında oynanılan 1995-96 UEFA Şampiyonlar Ligi A Grubu maçından önce Kiev'in Nieto'ya 30.000 $ ve iki kürk manto rüşvet vermeye çalışmasından sonra Kiev, Avrupa Kupaları'ndan üç yıllığına men edildi. Ancak daha sonra bu ceza kaldırıldı. Nieto, ertesi yılki Avrupa Şampiyonası'nda iki maç yönetti. Ayrıca iki ayak üzerinden oynanan 1995 UEFA Kupası Finali ile 1998'deki finalde görev aldı. Nieto, Galatasaray ve Arsenal FC arasında oynanılan 2000 yılındaki finalde de düdük çaldı. İspanyol hakem, 2002 FIFA Dünya Kupası'nda yönettiği Almanya ve Kamerun maçında gösterdiği 16 sarı, 2 kırmızı kart ile dünya kupaları tarihinde bir maçta en çok kart gösteren hakem olarak rekor kırdı. Bu rekor bir sonraki turnuvada Rus hakem Valentin İvanov tarafından 16 sarı, 4 kırmızı kartla egale edildi. Nieto, 15 Haziran 2003'te son kez bir lig maçında düdük çaldı ve 45 yaş kuralı nedeniyle hakemliği bıraktı. Kariyeri boyunca 200’den fazla maç yöneten López Nieto, 5 kez "Guruceta Ödülü"’ne, 4 kez de "Don Balón Ödülü"’ne layık görüldü. Ölüm Oyunu (film, 2000) Ölüm Oyunu ya da Japonca adıyla バトル・ロワイアル, Batoru Rowaiaru, İngilizce adıyla Battle Royale, Kinji Fukasaku tarafından yönetilen ve aynı adlı romandan uyarlanan 2000 yapımı Japon filmi. Film, Japonya'da 16 Aralık 2000'de gösterime girmiştir. Film, birçok tartışmayı da berbaerinde getirmiştir. Olay, yakın gelecek olarak tabir edilen 2000 yılından sonra Japonya'da, hükümetin gençlerin neden olduğu şiddet eylemlerinden dolayı onlara olan güvenini ve inancını kaybetmesiyle onlardan korkmasından ötürü ""BR"" (Batoru Rowaiaru) yasaları ortaya çıkarılmıştır. "Battle Royale" kanunlarına göre her yıl ülke içinden rastgele bir lise sınıfı seçilir ve bu sınıfın öğrencileri yerini yine hükümetten kimsenin bilmediği bir adaya götürülürler. Bu seneki "Battle Royale" için Nobu'nun sınıfı seçilir. Nobu ve arkadaşları hükûmet tarafından "Battle Royale" adasına kaçırılırlar. Adada onları öğretmenleri Takeshi karşılar ve oynayacakları oyunun kurallarını açıklar. Kurallar basittir, Nobu ve 41 arkadaşından sadece bir kişi adadan canlı olarak ayrılabilecektir. Hükûmet tarafından gençlere içinde farklı silahlar ve yeterli miktarda yiyecek bulunan bir çanta verilir. Gençler, adadan canlı çıkabilmek için 3 gün içinde birbirlerini öldürmek zorundadırlar. Kurallara göre belirtilen süre dolduğunda hâlâ birden fazla öğrenci hayatta kaldıysa, her birinin boyunlarına takılı vaziyette duran tasmalar otomatik olarak patlayacaktır. Kurallara karşı gelen gençler yönetim tarafından öldürülecektir. Bir gün öncesine kadar sınıf arkadaşı olan 42 genç, hayatta kalmak için birbirlerini acımasızca öldürmeye başlarlar. Sardinya Özerk Bölgesi Sardinya Özerk Bölgesi (İtalyanca: Regione Autonoma della Sardegna) İtalya Cumhuriyeti'nin ana İtalya yarımadasının batısında bulunan Sardinya adasının yörel idaresi için özel statülü bir bölgedir. Başkenti Cagliari'dır. Sardinya'nın özel statüsü 1948 "İtalyan Cumhuriyeti Anayasası"'nda bulunmaktadır. Bu anayasa Sardinya adasına geniş kültürel ve idare özerklik sağlayarak adanın ülkede eşi bulunmayan etnik ve dil özellikleri olan antik uygarlığını korumayı hedeflemektedir. Böylece Sardinya Özerk Bölgesi yörel idaresi İtalya'nın idari özerklik verilmiş diğer 20 bölgesinden daha değişiktir. "Sardinya Özerk Bölgesi" bölgesinde 5 il bulunmaktadır. Şu tablo Sardinya'nın 5 ilinin komün sayısını, alanlarını ve nüfuslarını vermektedir Sardinya'daki (31 Ağustos 2008 itibarıyla) belediye sınırları içindeki en büyük nüfuslu 10 büyük kent listesi şöyledir. Cahit Oben Cahit Oben (d. 4 Ekim 1946), Türk besteci, Şarkıcı, söz yazarı. 1960'lı yılların başlarında "Sailors" adlı grubu ile Türk Pop müziğinde adını duyurmuş, 1962'de "Cahit Oben Dörtlüsü"nü kurmuştur. Aynı yıllarda Özdemir Erdoğan, Cankut Özgül yine müzisyen olan ağabeyi Ahit Oben ile birlikte çalışmaları olmuştur. Füsun Önal, Şenay, Melih Kibar, Yeşimin ilk sahne çalışmaları da Fikret Kızılok gibi Cahit Oben ile olmuştur. 1965 yılı Altın Mikrofon yarışmasında "Şey" adlı bestesiyle finale kalmıştır. Daha sonraları Fikret Kızılok'u ritim gitar ve solist olarak grubuna almış ve birlikte çalışmaya başlamışlardır. 1966 yılında; bas gitarda Koray Oktay, ritm gitarda Fikret Kızılok, bateride Erol Ulaştır’dan oluşan dört kişilik grubuyla "Her Gün Kavga" şarkısıyla yine Altın Mikrofon’a katılmışlardır. 14 plağı vardır.1970' te yönetmen Bilge Olgaç'ın Linç filminin müziğini bestelemiştir. "Canım Kardeşim" film müziği ile 1973 yılının en iyi film müziği (Adana Altın Koza Film Festivali) ödülüne layık görülmüştür. Bu başarıdan sonra uzunca bir süre film müziği teklifini kabul etmemiştir. Daha sonra 1975 yılında Türkiye'yi , Eurovision şarkı yarışmasında temsil etmek üzere 1975 Eurovision Şarkı Yarışması Türkiye Finali' ne katılmış "Yeşim" adlı şarkıcıyı bu yarışmada lanse etmiş ""Böyle mi Başlar"" isimli şarkı 1. mansiyon ödülüne layık görülmüştür. Ayrıca kendisi ""Özlenen Sevgi"" şarkısı ile yarışmada yer almıştır. O yıl Türkiye'yi temsil etme hakkı kazanan şarkı, Semiha Yankı'nın seslendirdiği "Seninle Bir Dakika" adlı şarkı olmuştur. Eurovision çalışmalarına 2. yılda katılmış, finale "Bak Dostum Hayat Bizimdir" adlı bestesi (söz: Arzu Ece) kalmıştır. Bu yarışma sonrasında gelen teklifler üzerine "Aşkımız Bitmesin" ve "Zaman Geçiyor" adlı iki plak daha yapmıştır. 1983 senesinde En Büyük Şaban film müziğini bestelemiştir. 1993 yılında Turizm Bakanlığının "Son 35 yılın En İyi 35 Bestecisi" ödülüne layık görülmüş ve 2010 yılında da Altın Kelebek Özel Ödülü almıştır. Ivo Josipović Ivo Josipoviç (d. 28 Ağustos 1957, Zagreb), Hırvat siyasetçi. Hırvatistan eski Cumhurbaşkanı. Hırvatistan Komünistler Birliği'nin (SKH) üyesi olarak siyasete girdi ve bir yazar olarak bu partinin demokratik dönüşümünde önemli bir rol oynadı. 1994 yılında siyaseti bırakmıştı ama Parlamentonun bağımsız bir üyesi olarak 2003 yılında geri döndü. Siyasete ek olarak bir üniversite profesörü, hukukçu, müzisyen ve besteci olarak çalıştı. Temmuz 2009 yılında Hırvatistan Sosyal Demokrat Parti (SDP) resmî bir cumhurbaşkanı adayı olarak aday gösterildi. Zagreb'de San Marco Meydanı'nda, 18 Şubat 2010 tarihinde Hırvatistan'ın 3. Cumhurbaşkanı ilan edildi. Hırvatistan'ın yeni cumhurbaşkanı olarak oyların %60.3'ünü alarak seçilmiştir. Görev süresi resmen 19 Şubat gece yarısı başladı. Uzun yıllar sonucu kronikleşmiş kötü yönetim ve piyasa ekonomisine geçişin bir kötü güdümlü politikası olarak geniş kapsamlı ihlaller, yolsuzluk ve Hırvatistan'da organize suçlarla mücadele etmeye çalıştı. 28 Aralık 2014 tarihinde yapılan 2014-15 başkanlık seçimlerinin ilk turunda yeniden seçim istedi. Muhafazakâr aday Kolinda Grabar-Kitaroviç önünde %38.5 oy aldı. 11 Ocak 2015 tarihinde gerçekleşen ikinci turda Hırvat Demokratik Birliğinin (HDZ) kadın adayı Kolinda Grabar Kitaroviç'in, yüzde 50,43, Sosyal Demokrat Parti'nin (SDP) adayı mevcut Cumhurbaşkanı İvo Yosipoviç'in yüzde 49,57 oy aldığı bildirildi. İki aday arasındaki oy farkının yaklaşık 21 bin olduğu belirtildi. Jülide Gülizar Jülide Gülizar (Göksan) (d. 1929, Adana - ö. 14 Mart 2011, Ankara), TRT'nin ve Türkiye’nin ilk haber spikerlerinden, sunucu, yazar, eğitmen. 1929 yılında Adana'da dünyaya gelen Gülizar; ilk ve ortaokulu Mersin'de, lise öğrenimini ise Ankara Kız Lisesi'nde tamamladı. 1956 yılında Ankara Üniversitesi Hukuk Fakültesi'nden mezun olan Gülizar, avukatlık stajının ardından kendi mesleğini yapmayı tercih etmedi ve aynı yıl Ankara Radyosu'na girdi. 1968 yılında başlayan televizyon yayınlarıyla TRT'de haber spikeri olarak ekranlara çıkan Gülizar, radyo ve televizyonda kadın olarak "ilk açık havada haber okuma", "ilk naklen yayın" ve "ilk röportaj" gibi birçok yeniliğe imza attı. Türkçeyi iyi kullanmada gösterdiği özeni ile tanındı. Dil konusunu hayatta "evet dediği tek ırkçılık" olarak niteleyen Gülizar, Yabancı dile karşı olmadığını, ancak bunu öğrenirken kendi dilimizi unutmamamız gerektiğini vurgulamıştı. Kendisiyle yapılan bir röportajda, asıl soyadının "Göksan" olduğunu, "Gülizar" soyadının kendisinin bulduğu takma bir soyad olduğunu belirtmiştir. Gençliğinde şiirler yazan ve ileride hep ünlü bir şair olmayı düşleyen Jülide Göksan'ın, evlenince soyadının değişeceğini, şiirlerinin altına hiç değişmeyecek bir isim yazması gerektiğini düşünerek "Jülide Gülizar" adını benimsediğini belirtmişti. Yaklaşık 30 yıl çalıştığı TRT'den 1982 yılında emekliye ayrılan Gülizar, emeklilik döneminde de çok sayıda ajans ve yayın kuruluşunda yazar, muhabir ve eğitmen olarak görev yaptı. Emekliliğinde de Türkçenin doğru kullanılması yolundaki mücadelesine aralıksız devam etti. 1997 yılında kurulan Başkent Üniversitesi İletişim Fakültesi'nde dersler veren Gülizar, Kanal B televizyonunda da çeşitli programlar yapıp, söyleşiler hazırladı. Jülide Gülizar aynı zamanda Çağdaş Gazeteciler Derneği'nde yönetim kurulu üyesiydi. Gülizar 14 Mart 2011'de zatürre teşhisiyle bir süredir tedavi görmekte olduğu Hacettepe Üniversitesi Tıp Fakültesi Hastanesi’nde yaşamını yitirdi. Birçok ödüle sahip Jülide Gülizar'ın çok sayıda kitabı bulunmaktadır. 82 yaşında ölen Jülide Gülizar'ın cenazesi Ankara Kocatepe Camii'nde kılınan cenaze namazının ardından yine Ankara'da Karşıyaka Mezarlığı'nda toprağa verildi. Jülide Gülizar, haber sunucusu Ali Kırca'nın 2002'de doldurduğu müzik albümü "Habersiz Türküler"de yer alan "Ah Bir Ataş Ver" adlı türkünün girişinde türkünün hikâyesini anlatmıştı: 4 nisan 1953'te Türk denizaltısı Dumlupınar Akdeniz'de yapılan bir NATO tatbikatından dönerken Çanakkale Boğazı'nda Naboland isimli bir İsveç yük gemisi ile çarpışarak batmıştı. Dipte yatan denizaltıda sağ kalan 22 kişiye moral vermek için kurulan telefon hattıyla bu Ege Türküsü de dinletilmişti. Bu trajedi sonradan bu türkü ile özdeşleşmişti. Ali Kırca'nın seslendirdiği türkünün girişinde olayı düzgün Türkçesiyle Jülide Gülizar seslendirmişti. Rusya hükûmet başkanları listesi Rusya hükûmet başkanları listesi, Rusya'nın, 1905'te anayasal monarşiye geçilmesinden beri Çarlık ve Sovyetler Birliği'n dönemlerinin de dahil edildiği görev yapmış hükûmet başkanlarının listesi. DMSO Dimetil sülfoksit (DMSO) formülü (CH3) 2SO olan organokükürt bileşiğidir. Rensiz ve sıvı halde olan bileşik önemli bir polar çözücüdür. Cilde kolayca nüfuz eder, ağızda sarımsak gibi bir tat bırakır. Rus bilim adamı Alexander Zaytsev, tarafından 1866 yılında keşfedilmiş ve 1867 yılında özellikleri rapor edilmiştir. Dimetil sülfoksit kraft hamurundan elde edilir ve dimetil sülfitin bir yan ürünüdür. Dimetil sülfitin oksijen ya da azot dioksit ile oksidasyonu DMSO'yu verir. DMSO, polar çözücü olup, dimetil formamit, dimetil asetamit, "N"-methyl-2-pyrrolidone, and HMPA gibi maddelerden daha az toksik bir yapıya sahiptir. DMSO kimyasal reaksiyonlarda çözücü tuz olarak ve özellikle de Finkelstein reaksiyon ları ve diğer nükleofilik yerdeğiştirme içeren kimyasal reaksiyonlar için çözücü olarak kullanılmaktadır. DMSO, 1963 yılından itibaren ilaç olarak kullanılmaya başlanmıştır. Oregon Üniversitesi'nden Stanley Jacob, DMSO'nun bileşikleri ciltten biyolojik sisteme zararsız olarak taşıdığını keşfettti. İlaç olarak ağırlıkla lokal ağrı kesici olarak kullanılmaya başlandı. Bölgesel uygulamalarda anti-enflamatuar ve antioksidan olarak kullanılmaya başlandı.. Çünkü DMSO ciltten verilen bileşiklerin emilimini artırmakta, sadece cilletten değil tırnaklardan da nüfuz etmektedir. Dimethyl Sulfoxide in Treatment of Inflammatory Genitourinary Disorders Kanser ve enfeksiyon dışındaki inflamatuvar durumlarda semptomlar çok şiddetli ise veya konvansiyonel tedavilere cevap vermiyorsa dmso Ã¶nerilebilir. DMSO kendi başına toksisitesi düşük bir maddedir.. 9 Eylül 1965'te , the "Wall Street Journal" bilek burkulması için DMSO kullanan bir İrlandalı kadının ölümü üzerine yapılan biyopsi sonucu ölümü ile DMSO kullanımı arasında bir ilişkiye rastlanmadığını açıklamıştır. DMSO'nun klinik araştırmalarda kullanımı National Academy of Sciences (NAS)'ın 1972'deki bileşen hakkındaki olumlu görüşlerini yayınlayana kadar durduruldu. 1978'de FDA ABD'de DMSO'nun mesane iltihabında dokuların tedavisinde kullanımını onayladı. 2007'de FDA beyin dokusunda travmatik beyin hasarında şişmenin azaltılması için DMSO'nun klinik çalışmalarda kullanımını onayladı. DMSO'nu gelişmekte olan farelerin beyinlerinde dejenerasyon yaratabileceği açıklanmıştır. Bazı tedaviler sırasında DMSO kullanımına maruz kalan çocuklarda 0.3 mL/kg'lik doz aşıldığında norotksisite tespit edilebilir. DMSO ile çalışmada eldiven kullanımı önemli olup, kalın kavuçuk eldiven tavsiye edilmektedir. Laboratuvarlarda ağırlıkla kullanılan nitrile eldivenlerin DMSO'ya maruz kaldığında hızla çözündüğü görülmüştür. DMSO çözünmüş maddeleri hızla ciltten vücuda taşıdığından dikkatli olunması gerekmektedir. Örneğin sodyum siyanür ile temas halinde DMSO çok hızlı şekilde zehirleme yapabilir. Son günlerde şehirlerde lağımlardaki tuvalet atıklarının koku probleminin giderilmesi üzerine çalışmalar yapılmaktadır. Bardas Fokas Bardas Fokas ÅŸu anlamlara gelebilir: Ekol (ÅŸirket) Ekol, Türkiye merkezli bir 3. Parti Entegre lojistik firmasıdır. 1990 yılında Ahmet Musul ve arkadaşları tarafından İstanbul’da kurulmuştur. Uluslararası taşımacılıkta yük organizasyonu yapan bir şirket olarak kurulan Ekol Lojistik, günümüzde 3. Parti Entegre Lojistik hizmetleri sunmaktadır. Türk lojistik sektörüne getirdiği yenilikçi yaklaşımla bilinmektedir. Depolarda kullandığı otomasyonel çözümlerinin, kendi ürettiği ve sürekli gelişimde tuttuğu Quadro ve Rainbow yazılımlarının yanı sıra, SAP entegrasyonunu da tamamlamıştır. 2016 yılı için Yılın Lojistik Şirketi ödülünü almışlardır. Türkiye'nin en beğenilen lojistik şirketi seçilmişlerdir. “Yatırım Hizmet Endirekt Malzeme Performansı Ödülü" almışlardır. Türkiye, Almanya, İtalya, Yunanistan, Fransa, Ukrayna, Bosna Hersek, Romanya, Macaristan, İspanya, Polonya, Çekya, Bulgaristan, Slovenya ve İsveç’te olmak üzere, kapalı alanı 1.000.000 m²’nin üzerindeki dağıtım merkezinin yanı sıra Intermodal taşımacılığa fırsat veren haftalık 48 sefer yapan blok trenleri ve 5 bin 500 aracıyla da Ekol, Avrupa’nın önde gelen lojistik sağlayıcıları arasındadır. Şirket 2017 yılının ilk çeyreğinde yeni marka kimliğinin lansmanını yapmıştır. Yeni logosunda Endüstri 4.0'a verdiği değeri ve teknoloji yatırımlarını benimsetmek adına "Lojistik 4.0" adını vurgulamıştır. Şirket 2018 yıl sonu itibarıyla 7.500'ün üzerinde çok uluslu çalışan sayısına ve 3.329.325.176 ₺ ciro’ya ulaşmıştır. Capital ve Spring Professional işbirliğinde gerçekleştirilen Türkiye'nin En Beğenilen Şirketleri 2015 araştırmasında nakliyede en beğenilen şirket seçilmiştir. Şirketin basketbol takımı kurumlararası basketbol ligi olan CBL'de 2015-2016, 2017-2018 ve 2018-2019 sezonlarında üst üste 3 yıl şampiyon olmuştur. Bardas Fokas (yaşlı) Bardas Fokas () (d. yaklaşık 878 – ö. yaklaşık 968), 10. yüzyılın ilk yarısının dikkat çeken Bizans generali ve İmparator II. Nikiforos Fokas'ın ve "kouropalates" Genç Leo Fokas'ın babası. Bardas Fokas Anadolu'da büyük toprakları bulunan ve çok defa mensupları Bizans ordularında askeri komutanlık yapan, aslen Ermeni bir zengin sülalenin üyesiydi. Babası Yaşlı Nikiforos Fokas, I. Basileios döneminde Güney İtalya'yı Bizanslılara tekrar bağlayan orduların komutanıydı. Ağabeyi Yaşlı Leo Fokas 919 yılında I. Romanos Lekepanus'a karşı isyan eden bir generaldi ve sonunda gözlerine mil çekilip kör edilmişti. 941 yılında, geçmişte Paphlagonia olarak bilinen Armeniakon Theması valisi oldu. Aynı yıl, I. İgor idaresindeki Rus donanması İmparatorluğa saldırdı. Konstantinopolis'ten uzaklaştırıldılar ama Bithynia'da karaya çıktılar. Yerel kuvvetler ile milis saldırılarda bulunarak, İoannis Kurkuas liderliğindeki Bizans ordusu gelene kadar Rus kuvvetlerini ilerlemesine engel oldu. 945 yılında, İmparator VII. Konstantinos tarafından Doğu Bizans orduları komutanlığına atandı. Bu görevde Arap kuvvetlerine karşı çok fazla başarı gösteremedi, Halep emiri Sayf al-Daula karşısında birçok kez mağlup edildi. 953 yılında, bir muharebede yüzünden büyük bir yara alınca yerine oğlu Nikiforos Doğu Bizans orduları komutanlığına atandı. Nikiforos tahta çıktığında babasına imparatorluk unvanından hemen sonra gelen "Caesar" unvanı vermiştir. Yaklaşık 968 yılında, 90 yaşında ölmüştür. Barut Barut, enerjiyi biriktirmek, taşımak ve harekete geçirmek için kullanılan ilk teknolojilerden biridir. 1800'lerin ikinci yarısı boyunca barut, güherçile, kükürt ve odun kömürünün bir karışımı olan "karabarut" anlamına geldi. Baruta ilk gönderme, geçici olarak 800'lerin ortasına tarihlenen bir Taocu metinden, Zhenyuan miaodao yaolüe'den bir bölüm olabilir. Günümüze kalan en eski barut formülleri 1040'lardan bir askeri kitapta, Wujing zongao'da bulunabilir. Bu kitaptaki üç formül en fazla %50 güherçile içerir; bu, patlama için yeterli değildir; ama yanıcı etki için yeterlidir. Patlayıcı barut için en uygun formül, %75 güherçile, %10 kükürt, %15 yumuşak odun kömürü içerir. Çinliler barutu silah olarak ilk defa 904 yılında patlayıcı olarak kullandılar. Adını "uçan ateş" koymuşlardı. Ardından barut bombalarını mancınıklarda da kullanmaya başladılar. Barutun kayıtlı ilk itici güç olarak kullanılması 1132 yılında bambudan yapılmış toplarda kullanılması denemeleridir. Metal boruya sahip topların kullanımı 1268-1279 tarihleri arasında Moğollar ile Song Hanedanlığı arasındaki savaşta görülür. Barutun Araplar tarafından kullanılması 13. yüzyılda gerçekleşmiştir. Barutun Avrupa'ya nasıl geldiği hakkında fazla bir bilgi yoktur. Bazı tarihçiler İpek Yolu yoluyla geldiğine inanmakta, bir grup da, barutun Avrupa'da Çin'den bağımsız olarak icat edildiğini savunmaktadır. 1846 yılında İtalya'da Soprero,İsveç'te Schönbein ve Fransa'da Böttger adlı kimyagerler ayrı ayrı çalışarak nitrogliserin ve nitroselüloz (veya pamuk barutu) adı verilen barut çeşidini buldular. Bu patlayıcılar olumlu olduğundan, birçok kişi bunları tekamül ettirmek için çaba sarf etti. 1886'da Fransız kimyager Vielle silahlarda kullanılabilen ilk dumansız barutu yaptı. (Kara barut) Barut ağırlıkça 15 birim potasyum nitrat (bazen yerine sodyum nitrat), 3 birim odun kömürü tozu ve 2 birim kükürdün karışımından oluşur. Bu oran yüzyıllar boyunca değişiklikler göstermiştir. Amaca göre oranı değiştirilebilir. Barut imalinde kullanılan bu üç kimyasal madde kolayca öğütülüp toz haline getirilebilir ve karıştırılır. Bu suretle yapılan baruta (un barutu) denilmekteydi. Bunun birçok sakıncası bulunmaktaydı. Bu karışım fıçılar içerinde nakledilirken patlama tehlikesi vardı. Ayrıca barutun yapıldığı maddelerin farklı özgül ağırlıkları olduğundan, fıçıda durduğu sürece ayrılarak bozuluyordu. Son olarak da rutubetten etkilenerek topraklaşıyor ve yanma özelliğini kaybediyordu. Bu sorun da yine 1400 yıllarında taneli barut yapılarak çözüldü. Şöyle ki toz haline getirilen üç kimyasal madde alkol ile karıştırılarak sulandırıldı ve sonra basınç ile kurutularak taneler haline getirildi. Bu tane barutun daha çabuk yandığı ve daha güçlü olduğu görüldü. Bu barut yine de mükemmel değildi. Atış yapıldığı zaman etrafı kesif bir beyaz duman kaplıyor ve birkaç top salvosundan sonra savaş alanı simsiyah oluyordu. Ayrıca tüfeklerde ve toplardan çıkan duman silahların yerini belli ediyordu. Bunlardan başka kara barut namlularda yapışkan bir tortu bırakıyor ve bir süre sonra bu birikintiler yüzünden gülle veya kurşun (ağızdan dolma) silaha sığmaz oluyordu. Atıştan hemen sonra namlu temizlenmezse,bu yapışkan tortunun içindeki kükürt kalıntıları rutubet alarak sülfürik aside dönüşüyor ve namlu içini kemirerek çürütüyordu. Ayrıca duman ve tortular yüzünden doğan sorunlar başka bir barutun yapılmasını zorunlu kıldı (Dumansız barut): 1886'da Fransız kimyager Vielle silahlarda kullanılabilen ilk dumansız barutu yaptı. Nitroselüloz (pamuk barutu): alkolle karıştırılıp hamur haline getirildikten sonra ince şeritler ve taneler halinde kesilerek kurumaya terk edilir. Barutun yanma hızı basınçtan etkilenmediğinden dolayı, patlayıcı özelliği gösterir ama yavaş ayrışmasından dolayı da oldukça güçsüz bir patlayıcı sayılır. Bu özelliğinden dolayı daha çok itici bir güç olarak kullanılması tercih edilmiştir. Yandığında silahın namlusuna zarar veremez ama mermiyi itecek yeterli kuvveti yaratır.Fakat kayaların parçalanması gibi uygulamalar için gücü yetersizdir ve bu gibi durumlar için dinamit gibi baruttan daha güçlü patlayıcılar kullanılır.Toz taneciklerinin büyüklüğü, barutun yanma hızını belirler. Daha küçük tanecikler, daha fazla yüzey alanı yaratır bu da daha hızlı yanma demektir. Kovan içinde sıkılaştırılması yanma başladığında patlama yaratır. İşaret fişeklerinde de tercih edilir. % Cinsiyle hesaplama Kabaca hesaplama KNO = potasyum nitrat NaNO = sodyum nitrat C = karbon (kömür) S = kükürt Bardas Fokas (genÃ§) Bardas Fokas (ya da Phocas) () (ö. 13 Nisan 989), hüküm süren Makedon Hanedanı'na yanında ya da karşı üç isyanın bariz bölümlerinde yer almış Bizans İmparatorluğu'nun öne çıkan generali. Bardas Fokas Anadolu'da büyük toprakları bulunan ve çok defa mensupları Bizans ordularında askeri komutan olan aslen Ermeni olan bir zengin sülalenin üyesiydi. Büyük babasının babası Yaşlı Nikiforos Fokas, I. Basileios döneminde Güney İtalya'yı Bizanslılara tekrar bağlayan orduların komutanıydı. Büyük babasının ağabeyi Yaşlı Leo Fokas 919 yılında I. Romanos Lekepanus'a karşı isyan eden bir generaldi ve sonunda gözlerine mil çekilip kör edilmişti. Büyük babası ve adaşı Yaşlı Bardas Fokas Doğu Bizans orduları komutanlığı yaptı. Amcası İmparator II. Nikiforos, babası "kouropalates" Genç Leo Fokas'tır. Genç Bardas'ta savaş sanatındaki mahareti ile ün kazanmıştı. Askeri kariyerinde çok hızlı yükseldi ancak düşüşü de o kadar hızlı oldu. Amcası İmparator II. Nikiforos'un 970 yılında ölümü üzerine, Fokas ve ailesi aynı zamanda kuzenleri olan yeni İmparator I. İoannis'e karşı ayaklandılar. Caesarea Mazaca'de konuşlanmış birlikleri tarafından Bardas Fokas imparator ilan edildi, fakat isyan başka bir başarılı komutan Bardas Skleros tarafından sona erdirildi. Bardas Fokas ve akrabaları yakalanıp, izleyen yedi yıl kalacakları Prote'ye sürgün edildiler. 978 yılında İmparator II. Basileios'un amcası ve naibi Basileios Lekapenos tarafından hücresinden çıkarıldı. Tebdili kıyafet memleketi Kapadokya'ya gidip yerel asilleri Skleros'a karşıt yapmış, imparatorluk güçlerine karşı isyan çıkarmış ve Hellespont'a ilerlemiştir. Tornikios önderliğindeki Gürcü ordusunun da desteği ile Bardas Fokas, Skleros'a karşı önceki kayıplarına karşın tek zaferi olan Pankalia savaşını kazandı ve isyanı durdurdu. Tahta yaptığı hizmetler de göz önüne alınarak Domestikos tōn scholōn görevi verildi, Sarazenlerden Halep'in yeniden alınması için Bizans ordularını yönetti. VIII. Konstantinos, danışmanları tarafından kolaylıkla yönlendirilebilirken, II. Basileios yönetimi eline alıp orduyu kendi yönetmek istiyordu. Basileios giderek artan başına buyrukluğu, 987 yılında Fokas ailesi eski düşmanları Bardas Skleros gizli bir uzlaşmaya varmalarına neden oldu. İmparatorlara karşı isyan başarılı olursa imparatorluk aralarında bölünecekti. Bu isyan, 10 yıl önce yaşanankinin taklidiydi. Fokas, kendini imparator ilan etti, Küçük Asya'nın büyük kısmını geçmeye başladı. Skleros'u görevinden alıp tutukladıktan sonra, Abidos'u kuşatıp, Çanakkale Boğazı'nı kapatma noktasına geldi. Tam bu sırada, Basileios'a, Kiev'in Rus Prensi kayınbiraderi I. Vladimir'den Vareg paralı asker yardımı ulaştı ve Abidos'a yürüdü. İki ordu karşı karşıya geldiğinde, dörtnala ileri fırladı ve ordusunun ön saflarında at binen İmparator ile kişisel olarak savaşma fırsatı aramaya başladı. Basileios ile yüzleşmeye hazırlanırken, Fokas sarıldı, atından düştü, 13 Nisan 989 tarihinde ölü bulundu. Kafası kesildi Basileios'a getirildi. Böylece isyan sona erdi. Kuzeni ile olan evliliğinden iki oğlu olmuştur: Leo ve Nikolas. Torunu ve adaşı Bardas Fokas 1025 yılında İmparatorluk yetkilileri tarafından kör edilmiştir. MÃ– 250 Tornistan Tornistan, bir deniz taşıtının geri geri giderek dönüş yapması. Türkçeye en geç 19. yüzyılda İngilizce "turn astern" (geriye doğru dönüş) kavramından geçmiştir. Genellikle acil durumlarda kullanılan ve küçük bir çapta çabucak dönme sağlayan bir manevradır. Dümen, pervane ve iticilerin çeşitli kombinasyonlarda kullanılması ile gerçekleştirilir. Uygulanışı taşıtın pervane sayısına ve iticilerin varlığına göre değişir. Örneğin iki pervaneli bir geminin pruvasından (ön) çarpışma riski olan bir cisim görünüyorsa kaptan makine dairesine "tam tornistan" emrini verir. Böylece dönülecek yöndeki pervane tam geriye doğru tur atmaya başlar, diğer pervane ise normal şekilde döner. Böylece geminin kıç kısmı sabit bir şekilde hızlıca döner. Büyük gemilerde bu manevra zordur, zira geminin büyüklüğünden dolayı dönüş yavaşlar. Bunun için geminin ön kısmında büyüklüğe bağlı olarak iticiler vardır. İticilere tek pervanesi olan yük gemilerinde daha sık rastlanır. Rieti ili Rieti ili (), orta İtalya'da Lazio bölgesine yer alan bir il. Merkezi Rieti'dir. Rieti ilinin batısında Tiber Nehri sınır olup Viterbo ili ile Roma ili vardır; kuzeyinde Umbria Bölgesi'ne bağlı Perugia ili ile Terni ili; doğusunda Marche Bölgesi'ne bağlı Ascoli Piceno ili ile Abruzzo Bölgesi'ne bağlı L'Aquila ili ile Teramo ili bulunur. İlin arazisinin çoğunluğu dağlıktır. Güneyde "Ducehessa" masifleri silsilesi; doğuda (2458m zirveli) "Monti della Laga" Dağları ve kuzeyde (2.2217m zirveli) "Monte Terminillo" Dağı bulunur. İlde Faşist ideresı döneminde yapılan barajlar dolayısıyla iki yapay göl bulunur: "Salto Gölü" ve "Turano Gölü". İlin dağlık arazilerinden dolayı ilde birkaç bölgesel doğa rezerv parkları bulunmaktadır. Bunlar ilin güneyinde bulunan "Monti Lucretili Bölgesel Doğa Rezerv Parkı"; güneydoğusunda bulunan "Dücehessa Dağları Bölgesl Doğa Rezervi" ve "Sirente-Velino Bölgesel Doğa Rezerv Parkı"'nın bir küçük kısmıdır. Rieti ili nüfusu (28.2.2010 tahmini itibarıyla) 160.244 kişi olup nüfus yoğunluğu 57,8 kişi/km² olur. Rieti ilinin 73 komünü bulunmaktadır. Bunlardan resmen "Città d'İtalia" (İtalya Şehri) statüsü taşıyan tek komün Rieti'dir Nüfus büyüklüğü (28.2.2010 tahminleri itibarıyla) sırasına göre ilde bulunan nüfusu yaklaşık 10.000 kişiye yakın büyük belediyeler şunlardır.: Altılık Cüce Galaksisi Altılık Cüce Galaksisi Altılık takımyıldızı yönünde bulunan ve Samanyolu'nun uydu galaksisi olan bir cüce yuvarsı galaksidir. Mike Irwin, M.T. Bridgeland, P.S. Bunclark ve R.G. McMahon tarafından 1990 yılında keşfedilmiştir. Galaksi, Güneş Sistemi'nden yaklaşık olarak 290.000 ışık yılı uzaklıktadır ve -8 mutlak parlaklık ile bilinen en zayıf galaksiler arasındadır. Olbia-Tempio ili Olbia-Tempio ili (, Gallurese lehcesi: "Pruìncia di Tarranòa-Tèmpiu", Sardu dili: "Provintzia de Terranòa-Tèmpiu"), İtalya'nın Sardinya Özerk Bölgesi'ne bağlı bir ili. 2001'de Sardinya Özerk Bölgesi yerel idare reformu yapılıp Sardinya'daki il sayısının dörten sekize yukseltilmesi sırasında Olbia-Tempio ili Sassari ili'nden alınan 24 komün ve Nuoro ilinden alınan 2 komünden oluşturularak yeniden kurulmuş ve Mayıs 2005'teki il idaresi seçimlerinden sonra efektif olarak bir il olarak idareye başlamıştır. Olbia-Tempio ilinin kuzeyinde Sardinya adasi ile Korsika adasını ayıran Akdeniz; doğusunda Tiren Denizi; batısında Sassari ili ve güneyinde Nuoro ili bulunur. Olbia-Tempio ili nüfusu (2008 tahmini itibarıyla) 156.604 kişi olup ilin alanı 3.397 km² ve nüfus yoğunluğu 46,13 kişi/km² olur. Olbia-Tempio ilinin 26 komünü bulunmaktadır. Bunlardan "Città d'İtalia" (İtalya Şehri) statüsü taşıyanlar (1956'dan beri) Olbia ve (1836dan beri) Tempio Pausania'dir. İlde bulunan nüfusu 10.000 kişiyi (31.5.2010 tahminleri itibarıyla) aşkın belediyeler şunlardır: Carbonia-Iglesias ili Carbonia-Iglesias ili (, Sardu dili:"Provìncia de Carbònia-Igrèsias"), İtalya'nın Sardinya Özerk Bölgesi'ne bağlı bir ili. Carbonia-Iglesias, 2009'da kurulmuş olan Sardinya Özerk Bölgesi'nde en az nüfusu olan ve kişi başına gayrisafi hasıla bakımından İtalya'nın en fakir olan ilidir. Sardinya adasının güneybatısınde bulunan Carbonia-Iglesias ilinin batısında Akdeniz; doğusunda Cagliari ili; kuzeyinde yeni kurulan Medio Campidano ili bulunur. Akdeniz'de Sardinya'ya çok yakın (7 km uzakta) ve üzerinde Carloforte beldesi bulunan "İsola di San Pietro" ve Sardinya adasına SS126 karayolu köprüsü ile bağlı olan "İsola di Sant'Antioco" da bu ile bağlıdır. Carbonia-Iglesias ili nüfusu (30.4.2010 tahmini itibarıyla) 561.727 kişi olup ilin alanı 4.596 km² ve nüfus yoğunluğu 121,22 kişi/km² olur. Carbonia-Iglesias ilinin 23 komünü bulunmaktadır. Bunlardan resmi kararlarla "Città d'İtalia" (İtalya Şehri) statüsü taşıyanlar şunlardır: Carbonia (1939'den beri) ve Iglesias (1327'den beri). Nüfus büyüklüğü (2005 verileri itibarıyla) sırasına göre ilde bulunan nüfusu yaklaşık 10.000 kişiye yakın büyük belediyeler şunlardır.: Karina Cüce Gökadası Karina Cüce Gökadası Karina takımyıldızı yönünde yaklaşık olarak 330.000 ışık yılı uzaklıkta bulunan ve Samanyolu'nun uydu gökadası olan bir cüce gökada. R. D. Cannon ve diğer gökbilimcilerden oluşan bir ekip tarafından 1977 yılında keşfedilmiştir. Samayolu'nun diğer uydu gökadalarından birkaç milyar yıl sonra oluştuğu sanılmaktadır ve en genci 7 milyar yaşında olan yaşlı yıldızlardan oluşur. Gökadanın yaklaşık olarak 13,6 milyar yıl önce oluştuğu sanılmaktadır ve bu da Cüce Karina'yı, Samanyolu'na kıyasla görece olarak daha genç yapmaktadır. Hits On Fire Hits On Fire, Bryan Adams'ın ilk derleme albümüdür. 1988 yılında Japonya için özel olarak yayınlanmıştır. Albümün 1. diski aslında Adams'ın 1987 yapımı "Into The Fire" albümüdür. A&M Records etiketiyle 30 Mart 1987 tarihinde yayımlanmıştır. Albümün 2. diski ise Adams'ın "Cuts Like A Knife" ve "Reckless" albümlerinden gelen tekli hit singlelardır. 1985 yılında yayınlanan 12 hit şarkıdan 3'ü bu albümdedir. Bu albüm Japonya dışında yayımlanmamıştır. CD 1: CD 2: Icon (Bryan Adams albümü) Icon, şarkıcı ve söz yazarı Bryan Adams tarafından yayımlanan 4. derleme albümüdür. Bu albüm Universal Music Enterprises'in ICON serisinden biridir. Colour Me Kubrick (albüm) Colour Me Kubrick, Bryan Adams tarafından yapılan ve 2006 yılında kaydedilen film müziği albümdür. Çek Cumhuriyeti başbakanları listesi Çek Cumhuriyeti başbakanları listesi, 1993'te Çekoslovakya'nın Çek Cumhuriyeti ve Slovakya olarak ikiye bölünmesinden sonra Çek Cumhuriyeti'nin hükûmet başkanlarının listesi; Arayüz (yazılım) Nesne yönelimli programlama dillerinde arayüz, değişik sınıflardan nesnelerin kategorize edilmesini sağlayan bir soyut tür çeşitidir. Tanımlanmakta olan kategorinin birbirleriyle alakasız sınıfları ortak bir çatı altında toplaması nedeniyle, arayüz tanımları, soyut sınıfların aksine, listeledikleri iletilerin gerçekleştirim ayrıntısı olan herhangi bir bilgi içeremezler. Dolayısıyla, bir arayüz tanımı iletilere karşılık gelen bir altyordam gövdesi veya altalan tanımı içeremez. Bir başka açıdan bakarsak, arayüz tanımında yer alan programlama öğelerinin zaman içinde değişme olasılığı düşük öğeler olması gerekir. Buna göre, arayüz tanımları gerçekleştirimci ile kullanıcının paylaştığı ve sabit olma özelliği bulunan altyordam imzaları ile simgesel sabit tanımlarını barındırabilir. Kullanılan programlama dili tarafından doğrudan desteklenmediği durumlarda arayüz kavramı, altyordam gövdeleri içermeyen ve altalan barındırmayan bir soyut sınıf tanımı ile benzetilebilir. Soyut sınıf kavramının doğrudan desteklenmediği yordamsal dillerde ise, arayüzde bulunması beklenen programlama öğelerinin başlık dosyası benzeri bir dosyada toplanması sağlanarak arayüz kavramına öykünülebilinir. Ancak, derleyici desteğinin bulunmaması nedeniyle, her iki kullanımın da hataya açık olduğu unutulmamalıdır. Sınıf kavramı ve kalıtlama ilişkisinin sınıfları sıradüzenine koyarak bir terminoloji oluşturmasına benzer bir şekilde, arayüz kavramı ve gerçekleştirme ilişkisi de sınıfları kategorilere ayırır. Herhangi bir arayüzü gerçekleştiren sınıflar, arayüzün tanımladığı kategoriye ait sayılır ve bu sınıfların nesneleri gerçekleştirilen arayüzün tutacağı ile kullanıldıklarında, aynı kategoride bulundukları için, çokbiçimli bir şekilde kullanılabilirler. Ne kastedildiği sıklıkla kullanılan bir işlemle daha iyi anlaşılacaktır: sıralama. Bir grup verinin belirli bir öncelik-sonralık ilişkisine uygun olarak yeniden düzenlenmesi şeklinde tanımlanabilecek sıralama işlemi, söz konusu verilerin karşılaştırılabilir olmasını gerektirir. Zira, hangi verinin önce, hangi verinin sonra geleceği ancak karşılaştırma ile anlaşılabilir. Sıralanmak istenebilecek verilerin çeşitliliği düşünüldüğünde, karşılaştırma işleminin üstsınıfta yapılacak dinamik iletimli bir atyordam tanımının altsınıflarda ezilmesi ile gerçekleştirilemeyeceği görülür. Çünkü, böylesine bir çözüm üstsınıf ve altsınıflar arasında bir benzerlik ilişkisini gerektirir. Halbuki, birbiriyle alakasız pek çok kavram karşılaştırma işlemini desteklemek durumunda kalabilir. Karşılaştırma işleminin sınıf sıradüzeninin kök sınıfına taşınması da bir çare olmayacaktır; böylesine bir uygulama, matemetikteki matrisler gibi karşılaştırılamaz değerlerin de karşılaştırılabilir olduğu algısına neden olacaktır. Gerçek çözüm, karşılaştırılabilirlik kategorisine karşılık gelen bir arayüzün tanımlanması ve isteyen sınıfların bu arayüzü gerçekleştirmesinden geçer. Yazılım geliştirmede arayüz kavramının temel kullanım amacı standart oluşturmaktır. Birbirini tamamlayan bileşenlerin bağımsız bir biçimde geliştirilmesine olanak tanımak ve aynı işlevi gören bileşenlerin tak-çıkar mantığıyla birbirinin yerine kullanılmasını kolaylaştırmak için böylesine bir yaklaşım zorunludur. Bu sayede, pazardan alınacak hazır bileşenler ve bileşenlerin paralel geliştirilmesinin yardımıyla daha güvenilir ürünlerin daha hızlı geliştirilmesi mümkün olacaktır. Bu, aşağıdaki zaman sıralamasına göre verilmiş etkinliklerden daha iyi anlaşılacaktır. Dikkat edilecek olursa, Ü1'in piyasaya sürülmesinden sonra Ş3 tarafından geliştirilen B1 bileşeni sorun olmaksızın kullanılabilmektedir. Aynı şekilde, Ü1'in performansı geliştirilmiş uyarlaması da müşterinin daha önceden geliştirdiği yazılımın içinden rahatlıkla kullanılmaktadır. Geleceğe yapılan bu yolculukların her iksi de, arayüz tanımları sayesinde mümkün olmaktadır. Bunu, tadilat geçiren bir evin bölüm bölüm değiştirilmesine benzetebiliriz: doğramaların değiştirilmesi için evin yıkılıp yeniden yapılması gerekmez; aynı standarda uygun üretilen doğramanın eskisinin yerine takılması yeterli olacaktır. Sınıfların ortak paydası olarak tanımlanması, arayüzlerdeki iletilerin çokbiçimli olarak kullanılabilmesini olanaklı kılar; arayüz tutacağı yoluyla gönderilecek iletiler, tutacağın temsil ettiği nesnenin sınıfındaki ilişkin gerçekleştirimin kullanılmasına neden olacaktır. Yandaki şekilden izleyecek olursak, nesneye gönderilecek iletiler öncelikle arayüz tutacağının eleğinden geçer. Arayüz türünde listelenmeyen iletiler derleyici tarafından reddedilecektir. Derleyici denetiminden geçen programın çalıştırılması sırasında ise, denetim akışının ileti gönderiminin yapıldığı yere gelmesi arayüz tutacağının gösterdiği nesnenin sınıfındaki—gerçekleştirilmiş veya kalıtlanmış—aynı imzaya sahip altyordamın çağrılmasına neden olur. Arayüz tutacağının gösterdiği nesnenin türünün, tutacak türünü doğrudan veya dolaylı bir biçimde gerçekleştiren bir sınıf olması zorunludur. Arayüz gerçekleştirme ve arayüz tutacağının bu şekilde kullanılması, sınıf kalıtlama ve üstsınıf tutacağının kullanılması ile gelen çokbiçimliliğin getirdiği avantajları getirir. Arayüzdeki iletileri kullanarak yazılmış kod, arayüzü gerçekleştiren tüm sınıflar için çalışacak ve böylece aynı iskelete sahip kod parçalarının değişik sınıflar için tekrar tekrar yazılmasının önüne geçilmiş olacaktır. Bu ise, kodda yapılması istenen bir değişikliğin tek bir yerde yapılması anlamına gelir ki, kodun yeniden kullanımını sağlayan böylesine bir yaklaşım kod bakımını da kolaylaştıracaktır. Kimi programlama dilleri arayüz kavramını dildeki bir yapı ile doğrudan desteklerken, diğerleri var olan yapıların disiplinli bir biçimde kullanılması yoluyla dolaylı olarak destekler. Takip eden altbölümlerde her iki gruba dair örnekler verilmektedir. Dikkat edilecek olursa, ne şekilde desteklenirse desteklensin, arayüz tanımında herhangi bir gerçekleştirim ayrıntısının ele verilmediği, kullanıcı ile paylaşılan programlama öğelerinin—altyordam imzaları ve simgesel sabitler—değişmesi düşük olasılıklı öğeler olduğu görülecektir. Bu kısıtlamanın temelinde arayüzün kullanıcı kodu ile gerçekleştirimci arasında bir sözleşme olması özelliği ve gerçekleştirimcinin yapacağı değişikliklerin kullanıcı kodunda değişikliklere yol açma ihtimalini en aza indirmek isteği yatar. Arayüz kavramını codice_1 yapısı ile doğrudan destekleyen Java'da programcının yapacağı olası bir hata kavramdan haberdar derleyici sayesinde önlenir. Programlama dili standardındaki tanımlara uygun gerçekleştirilmiş derleyiciler, metot gövdesi ve altalan tanımı gibi gerçekleştirim ayrıntısı olarak addedilen programlama öğelerinin arayüze konulmasına izin vermez. Ayrıca, standart görevi görme ve kullanıcı kodu ile gerçekleştirimci arasında sözleşme tanımlama özelliklerinin bir sonucu olarak, arayüz tanımında yer alan tüm öğelerin codice_2 erişime sahip olduğu kabul edilir. Dolayısıyla, erişim niteleyicilerinin konulmasına gerek yoktur. IKesirliSayÄ±.java Arayüz tanımının derlenip sınıf yolu üzerinde uygun bir yere konulması sonrasında yapılması gereken, söz konusu kategoriye giren kavramların karşılığı olan sınıflarda bu arayüzün, belki de diğer arayüzlerle birlikte, gerçekleştirilmesidir. Bu noktada, arayüz(ler) ve sınıf arasındaki gerçekleştirme ilişkisinin bir taahhüt olduğu ve arayüz(ler)de listelenen tüm iletilerin gerçekleştirilmesi gerektiği unutulmamalıdır. KesirliSayÄ±.java codice_3 ve codice_4 arayüzlerinin gerçekleştirimine örnek olarak yukarıda sunulan iskeletin içi değişik şekillerde doldurulabilir. Ancak, ayrıntıda farklılık gösteren tüm sınıfların ortak bir özelliği olacaktır: gerçekleştirdikleri codice_3 ve codice_4 arayüzleri. Bu ise, söz konusu sınıfların nesnelerinin, yukarıda da anlatıldığı gibi, codice_3 veya codice_4 arayüzü türündeki tutacaklar vasıtasıyla çokbiçimli bir şekilde kullanılabileceği anlamına gelir. (Java'da arayüzler hakkında daha ayrıntılı bilgi için, buraya bakınız) Arayüz kavramını doğrudan desteklemeyen C++ programlama dilinde programcıların belirli kurallara uyulan sınıf tanımlarıyla bu eksiği gidermeleri mümkündür. Öncelikle, altyordam gövdelerinin sağlanmaması koşulu, tüm fonksiyon tanımlarının dinamik iletimli boş fonksiyonlar (İng., pure virtual) olarak yapılması gerektiği anlamını taşır. Bu koşula uyulmaması, yapılmakta olan tanımı soyut/somut sınıf tanımına dönüştürür. Bir diğer önemli nokta ise, arayüzdeki tüm öğelerin kamuya açık ilan edilmesinin sonucudur: sınıf tanımının hemen başına codice_9 konulması bir alışkanlık haline getirilmeli ve gerçekleştirim ayrıntısı olmanın habercisi diğer erişim niteleyicilerinden kaçınılmalıdır. Ayrıca, kullanıcı ile paylaşılacak olan arayüz tanımının C++ kaynak dosyası yerine başlık dosyasına konulması da iyi bir alışkanlık olacaktır. IKesirliSayi.hxx IComparable.hxx Tanımların tamamlanması ve ilişkin başlık dosyalarının kütük dizgesinde uygun yerlere konulması sonrasında sıra arayüzlerin gerçekleştirimine gelir. Arayüz kavramını desteklemeyen C++, doğal olarak, gerçekleştirme ilişkisinden de haberdar değildir. Dolayısıyla, gerçekleştirme ilişkisi yerine kalıtlama ilişkisini koymamız gerekecektir. KesirliSayi.cxx Arayüz ve bu arayüzü gerçekleştiren sınıfın kullanımına gelindiğinde bir noktanın unutulmaması yararlı olacaktır. Dinamik iletimli fonksiyonların çokbiçimli kullanılabilmesi için nesnelerin referans veya gösterici aracılığıyla kullanılması gerekir. Aksi takdirde, tüm çağrılar çalışma öncesinde bağlanacak ve kodun çokbiçimli kullanılması söz konusu olmayacaktır. Yordamsal bir dil olan C, nesne paradigmasının gerektirdiği en temel kavramları dahi desteklemez. Dolayısıyla, sınıf, arayüz gibi dil düzeyi kavramların işletim dizgesi kavramı olan dosyadan yararlanarak gerçekleştirilmesi zorunludur. Genel strateji, C++'da uygulanan ile aynıdır: başlık dosyasında tanımlanan arayüzün C dosyasında gerçekleştirilmesi. Arayüz tanımında, gerçekleştirim ayrıntısı ele vermemek adına, dinamik iletimli çağrılacak fonksiyonların adreslerini tutan yapının dışında tanım verilmemeli, statik iletimli çağrılacak fonksiyonların codice_10 ile nitelenerek verilen deklarasyonu ile yetinilmelidir. Ayrıca, fonksiyonların işleyeceği ortak bir bellek bölgesi söz konusu ise, bunun tanımının da deklarasyon ile geçiştirilmesi ve asıl tanımın C dosyasına bırakılması gereklidir. Son olarak, nesne paradigmasında alıcı nesneyi temsilen tüm iletilere geçirilen saklı argüman (codice_11 veya codice_12), derleyicinin nesne kavramından haberdar olmadığı düşünülerek, tüm fonksiyonlara ayrıca geçirilmelidir. IKesirliSayi.h IComparable.h Gerçekleştirim kısmına geldiğimizde, nesne yönelimli dillerde derleyiciler tarafından yapılan bazı şeyleri programcının yapması gerektiği unutulmamalıdır. Örneğin, nesnenin özelliklerine göre sağlanan fonksiyon gerçekleştirimleri ile fonksiyon göstericileri ilklenmeli—yani, vtable programcı tarafından oluşturulmalı—yığın bellekten yer ayrımı işi yapıcı içinde yapılmalı ve nesnemiz ne kadar basit bir yapıya sahip olursa olsun yıkıcı görevini görecek bir fonksiyon yazılmalıdır. KesirliSayi.c Soyut sınıf Soyut sınıf (İng. "abstract class"), nesne yönelimli programlamada nesnesi yaratılamayan sınıflara denir. Nesne yaratılamamasının nedeni, sınıfın kullanıcı arayüzünde yer alan bir veya daha çok sayıdaki iletinin gerçekleştirilmemesidir. Örnek olarak codice_1"Hayvan" sınıfı soyut bir sınıf olarak düşünülebilir. Çünkü hayvan kavramı, ancak bir ide olup bir soyutlamadır. Cinsi belli olmayan bir hayvanın nasıl ses çıkartacağı bilinemediği için hayvanların ortak olarak paylaştıkları davranışlar soyut "Hayvan" sınıfında soyut metotlarla tanımlanır. Program koşturulduğunda ses çıkaran codice_2 metodu her hayvan için ayrı ses çıkartamaktadır: Dağınık disk Dağınık Disk, Güneş Sistemi'nde, Neptün ötesi cisimlerin bir alt kümesi olan küçük gezegenlerin bulunduğu uzak bir bölge. Dağınık disk cisimleri (DDO'lar), 0,8'e kadar çıkabilen dişmerkezliklere, 40°'ye kadar çıkabilen yörünge eğikliklerine ve 30 astronomik birimden (AB) (4.5×10 km) daha büyük olan enberilere sahiptirler. Bu aşırı yörüngelere bu cisimlerin gaz devleri tarafından "dağıtılmış" olmalarının sebep olduğu düşünülmekte ve cisimlerin hâlen Neptün tarafından tedirginliğe maruz kaldığına inanılmaktadır. Bu cisimlerin Güneş'e en yakın oldukları mesafe 30–35 AB olsa da, yörüngeleri 100 AB'ye kadar çıkabilmektedir. Bu da dağınık cisimlerin "Güneş Sistemi'ndeki en uzak ve soğuk cisimler arasında yer almasına" neden olmaktadır. Dağınık Disk'in en yakın kısmı, simit şeklinde olan bir cisim bölge olan Kuiper Kuşağı ile kesişir, en dışı ise Güneş'ten çok daha uzağa kadar uzanır ve kuşaktan çok aşağıya ve yukarıya uzanan bir tutuluma sahiptir. Karasız yapısı yüzünden, astronomlar günümüzde Dağınık Disk'i, diskten İç Güneş Sistemi'ne doğru gitme sürecinin ortasında olan ve Jüpiter ile Neptün arasında bulunan bir takım buzlu kütle olan centaurlarla birlikte pek çok periyodik kuyruklu yıldızın kaynağı olarak görmektedir. Sonuç olarak, dev gezegenlerin yarattığı tedirginlik bu tür cisimleri Güneş'e doğru gönderir ve periyodik bir kuyruklu yıldız haline gelmelerini sağlar. Pek çok Oort bulutu cisminin de diskten kaynaklandığı düşünülmektedir. Fausto De Amicis Fausto De Amicis (d. 26 Haziran 1968; Melbourne), defans pozisyonunda görev yapmış Avustralyalı millî futbolcudur. Profesyonel futbol kariyerine 1992 yılında Melbourne Knights kulübünde başladı. 1996'da South Melbourne'e transfer oldu. 2003'e kadar burada top koşturan De Amicis, 2003'te futbolculuk kariyerini sonlandırdı. Kariyerin boyunca oynadığı iki takımda da ikişer lig şampiyonluğu yaşayan oyuncu, 1998'de Joe Marston Madalyası'nın sahibi oldu. Avustralya millî takımı formasıyla 12 maça çıkan De Amicis, Avustralya'nın Amerikan Samoası'nı rekor bir şekilde 31-0 yendiği 2002 Dünya Kupası elemesi karşılaşmasında millî takımdaki ilk golünü kaydetti. Sucu Çocuk (Balık Oltası) Sucu Çocuk (İngilizce: Underwater Boy), Balık Oltası'nın 3. bölümünün 2. yarısıdır. ABD'de 1 Ekim 2010'da Doris Çiçeksi Büyü'den önce, Türkiye'de ise 19 Şubat 2011'De Doris Çiçeksi Büyü'den önce yayınlandı. Milo futbol takımına girerek rüyasını sürdürmeye çalışıyor ama ona sucu çocuk görevi verilir. Oscar ona küçük bir parçanın bile önemli olduğunu anlatıyor. Yani sucu çocuk olmadan takımın da olamayacağını anlatıyor. Milo herkese rengarenk şapkasını gösterir; ama kimse onunla ilgilenmez. Ardından amerikan futbolu takımı gelir. Futbol takımının oyun kurucusu olan Hoktopus Talısu Lisesi "Balık Oltaları" takımının kazandığı kupa ile gelir. Bütün takım Milo'nun üzerinden geçer. Sonra Hooktopus herkese imza dağıtmaya başlar. Sonra Milo, Oscar'ı çağırır ve ona hayatını değiştiren önemli bir olay olduğunu söyler. Oscar ise bunun futbola katımakla ilgili olmadığını söyler. Sonra Milo ve Oscar, Bea'nin evine gider; ancak Bea futbol diye bağırarak onları korkutur. Bea, onlara onların da kendisi kadar heyecanlı oldup olmadıklarını sorar. Oscar, Bea'ye Milo'nun da futbol takımına gireceğini ama nasıl futbol oynayacağını söyler. Milo tek bir amacı var. O da zafer kazanmak. Sonra Bea, Milo'ya futbolu öğretmeye gider. Bea, Milo'ya futbol hakkında bildiğin her şeyi anlatmasını söyler. Sonra Milo kazanınca sahada dans yapıldığını söyler ve dans eder. Bea bu düşündüğünden çok daha uzun süreceğini söyler; ama Milo çabul öğrenebildiğini söyler; ama bu tam 4 saat sürer ve Milo nasıl futbol oynanılacağını öğrenir ve Bea'ye ne zaman dans edeceğini söyler. Sonra oyuncu seçmelerinde Milo bildiği her şeyi Koç Salmons'a gösterir; ama Milo, amerikan futbolunu pek anlamamış gibi gözükür; çünkü futbolu diğer sporlarla karşıtırır. Sonra Milo sayı yapınca dans eder. Hooktopus, koça bunun futbol olmadığını söyler. Sonra Koç Salmons, Milo ile gurur duyar. Sonra onu "sucu çocuk" yapar. Hoktopus bu duruma sevinir. Milo, koça sucu çocuğun hiçbir işe yaramadığını söyler ve onların su altında olduğunu söyler. Sonra Koç Salmons, Milo'ya sucu çocuk olmak onun kaderinin bir parçası olduğunu söyler. Sonra Milo gider ve kendi kendine istifa ettiğini söyler. Sonra Milo evde video oyunu oynarken Oscar neden kendisinin maçta olmağını sörar. Milo ise kendisini sucu çocuk yaptığı için orada olmağını söyler. Oscar ona takımda olduğunu ve sucu çocuk olsa bile en az diğer parçalar kadar önemli olduğunu söyler ve bunu bir grafik şeklinde gösterir. Pastadan bir dilim alındığı zaman pasta olmadığını ve sucu çocuk olmadan takım da olamayacağını söyler. Sonra Milo o grafiği yemek ister; ama Oscar onun pasta olmadğını söyler. Yine de Milo yemek ister ve Oscar, ona grafiği verir ve Milo yer. Sonra Milo, Tatlısu Lisesi stadyumuna gider; ama orada sadece Kulaklık Joe vardır. Kulaklık Joe, Milo sucu çocuk olduğu için ona "Aferin" der ve hiçbir yapmayacağını söyler. Milo teşekkür eder. Tabii oyun kertenkele akvaryumunda yapılıyorsa bu değişir; çünkü orada su yoktur ve orada sucu çocuk olmadan hayattma kalınamaz. Sonra Balık Oltaları takımı o akvaryuma gider; ancak otobüsten inildiği zaman herkes susuz kalır. Sonra Milo hemen stadyuma inmeye çalışır. Sonra kertenkele takımının koçu, Koç Salmons'a eğer yenilgiyi kabul ederlerse suyu da alacaklarını söyler. Milo, Koç Salmonsa kabul etmemesini söyler ve Milo herkese su verir. Sonra oyun başlar. Oyun oynandığında Milo herkese su verir. Sonra Milo sayesinde oyun kazanılır. Sonra kertenkelelerin koçu bir zaman makinesi bulacaklarını söyler. Sonra Hoktopus, sucu çocuk (Milo) hakkında yanılır ve ona "Hoktopus" (her hâlde teşekkür etti.) der. Sonra Milo, son suyu Koç Salmons'a döker. Sonra Bea başka su kalmadığını söyler. Sonra Milo dahil herkes susuz kalır. Sonra Oscar, herkese futbolu sevmediğini söyler. Enemy of God Enemy of God Alman thrash metal grubu Kreator tarafından yayınlanan on birinci stüdyo albümü. Grubun önceki albümü Violent Revolution'da görülen gothenburg etkileri bu albümde daha da göze çarpmaktadır. 10 Ocak'ta Avrupa ve Güney Amerika'da, Kuzey Amerika'da ise 11 Ocak'ta Steamhammer Records tarafından yayınlanmıştır. 27 Ekim 2006'da albüm, "Enemy of god: Revisited" adı altında bir digipak olarak 5.1 DTS 96/24 ve Japon versiyonundan iki bonus parça ve bir bonus DVD ile tekrar yayınlandı. Albümün bir DVD(Pal bölge biçiminde ve çok sınırlı olmak üzere Kuzey Amerika'da NTSC bölge biçiminde) içeren limitli Digipak sürümü de yayınlandı, içeriği aşağıdaki gibidir Yehu KitabÄ± Yehu Kitabı, Kral Baaşa zamanında yaşamış peygamber Yehu ben Hanani tarafından yazıldığı düşünülen kayıp bir Yahudi metnidir. Bu kitaptan 2 Tarihler 20:34'te bahsedilmektedir: "Yehoşafat'ın yaptığı öbür işler, başından sonuna dek, İsrail kralları tarihinin bir bölümü olan Hanani oğlu Yehu'nun tarihinde yazılıdır." Bu yazıt için "Yehu ben Hanani Kitabı" da denmektedir. From Fear to Eternity From Fear to Eternity: The Best of 1990 - 2010, İngiliz heavy metal grubu Iron Maiden'in toplama albümüdür. 1990 ve 2010 yılları arasında çıkan albümlerdeki şarkılardan oluşmaktadır. 15 Mart 2011'de, yayınlanma tarihinin 23 Mayıs 2011 olacağı açıklansa da, bu tarih daha sonra 6 Haziran 2011'e çevrilmiştir. Zeki Sayar Zeki Sayar (1905, İstanbul - 14 Ocak 2001, İstanbul), Türk mimardır. Türkiye döneminde basılmış ilk mimarlık dergisi olan "Arkitekt"in kurucularındandır. 1905 yılında İstanbul’da doğan Zeki Sayar, ilköğrenimini Heybeliada’da, orta öğrenimini ise Kadıköy’de okudu. 1924 yılında kabul edildiği Sanayi-i Nefise Mektebi Alisi’den (Güzel Sanatlar) 1928 yılında mezun oldu. 1931 yılında Abidin Mortaş ve Ziya Kozanoğlu ile Türkiye Cumhuriyeti döneminde yayınlanmış ilk dergi olan Mimar dergisi’nin yayınlamaya başladılar. Derginin adı 1935 yılından sonra Arkitekt olarak değiştirildi. Dergi çalışmaları dışında 1944 ile 1950 yılları arasında İstanbul Şehir Meclisinde imar komisyonu raportörü ve bütçe komisyonu üyesi olarak görev yaptı. Bu dönemden sonra mimarlık mesleğini sürdürmesine karşılık emekli oluncaya kadar (1980 yılına kadar) "Arkitekt" dergisinin basılmasını sağladı. Dergi Zeki Sayar’ın emekli olmasının ardından yayın hayatına son vermiştir. Dünya'nın konumu Dünya'nın Evren'deki yeri son yüzyılda radikal bir şekilde artarak 400 yıllık teleskobik gözlemlerle oluşturulmuş bilgilerdir. Başlangıçta Dünya'nın Evren'in merkezi olduğuna inanılmakta, sadece uzaktaki sabit yıldızlar ve çıplak gözle gözlenen gezegenlerden oluşmaktaydı. 17. yüzyılda Güneşmerkez model kabul edildikten sonra William Herschel ve diğer gökbilimcilerin gözlemleriyle diğer bilgilere ulaşılabilmiştir. 20. yüzyıla gelindiğinde sarmal bulutsu gözlemleri gökadamızın; gruplar, kümeler ve süperkümelerle, genişleyen bir evren içinde milyarca gök adadan sadece bir tanesi olduğunu ortaya koymuştur. 21. yüzyıla gelindiğinde görünür Evren'in genel yapısı, iplikçikler ve boşlukların içinde şekillenen süperkümelerle netleşmeye başladı. Süperkümeler, iplikçikler ve boşluklar muhtemelen Evren'de var olan en büyük ve tutarlı yapılardır. Abidin Mortaş Abidin Mortaş (d. 1904, Sivas – ö. 1963) Türk mimar. Türkiye’nin ilk mimarlık dergisi olan Arkitekt’in kurucularındandır. 1928 yılında Güzel Sanatlar Akademisi’nden mezun olduktan sonra serbest mimar olarak meslektaşı Cemim Finci ve Faruk Çeçen ile birlikte mimarlık ofisi kurdu. 1931 yılında Zeki Sayar ve Abdullah Ziya Kozanoğlu ile Türkiye’nin ilk mimarlık dergisi olan Mimar Dergisi’ni kurdu. 1935 yılında Harf Devrimi’nden sonra Arkitekt adını alan dergisi 1942 yılına kadar çalışmaya devam etti. Kadir Arı Kadir Ari(d. 27 Kasım 1994, Nazilli) Sağ açık mevkinde forma giyen Türk futbolcudur. Ari, futbola doğduğu ilçenin takımlarından Nazilli Pamukspor'da başladı. 2005-2008 arasında bu takımda forma giyen Ari, ilkokuldayken katıldığı Danone turnuvalarıyla Beşiktaş'ın dikkatini çekti Ari, 2008'de Beşiktaş'ne transfer oldu. Çeşitli seviyelerde forma giyen Ari, 2009-10 sezonunda U-16 takımı formasını giymeye başladı. Türkiye Finalleri'ne yükselen U-16 takımı finalde Denizlispor U-16'yı 1-0 yenerek Türkiye şampiyonu oldu. Türkiye finallerinde 2 tane olmak üzere toplamda 24 maçta 10 gol attı. Bu performansıyla dikkat çeken Ari, yaşı küçük olmasına rağmen Beşiktaş A2 takımına çıkıp, bir maçta forma giydi. 2010-11 sezonuna U-17 takımında başlayan Ari, 2 maçta 3 gol atınca, Beşiktaş U-18'e yükseldi. Burada da 6 maçta 2 gollük performans gösteren futbolcu 17 yaşında Beşiktaş A2'ye temelli yükseldi. 2011-12 sezonunda hem U-18 hem de A2 takımlarıyla final gruplarında mücadele etti. Teknik direktörlüğe Samet Aybaba'nın getirilmesiyle A takıma katıma yükselen Ari, Haziran 2012'de profesyonel sözleşme imzaladı. Beşiktaş'ın sezon öncesi kampına katılan Ari, Austria Klagenfurt ile oynanan ilk hazırlık maçında Beşiktaş'ın ilk golünü kaydetti. 25 Eylül 2012'de Niğde Belediyespor ile oynanan Türkiye Kupası 2. Kademe maçında ilk kez resmi olarak Beşiktaş forması giyen futbolcu, ilk 11'de başladığı maçın ilk dakikasında golle buluştu. 1 Ekim 2012'de Sivasspor maçında 84. dakikada Necip Uysal'ın yerine oyuna girerek 18 yaşını doldurmadan ilk Süper Lig maçına çıktı. Ocak 2010'de Türkiye U-16 takımının katıldığı Ege Turnuvası kadrosuna girerek ilk kez millî oldu. 4 maçta da ilk 11'de oynayan Ari, 1 gol kaydetti. Haziran 2010'da ise Viktor Bannikov turnuvası kadrosunda yer alıp 3 maçta forma giydi. Ağustos 2010'de U-17 forması giymeye başlayan Ari, UEFA 2011 U-17 Şampiyonası elemelerinde kadroda yer alan isimlerdendi. 6 maçta forma giyip 1 gol atsa da turnuvaya katılamadılar. Aralık 2010'da ise Nike Turnuvası'na katılarak Brezilya, ABD ve Güney Kore gibi üç değişik kıtadan takımla oynama fırsatı buldu. Ekim 2012'de UEFA Mini Turnuvası için ilk kez U-19 kadrosuna çağrıldı. Bir ay sonra ise ilk kez U-20 seviyesinde forma giydi. BenoÃ®t Pedretti Benoît Pedretti (12 Kasım 1980, Audincourt), Fransız eski millî futbolcudur. Kariyerine 1999 yılında FC Sochaux-Montbéliard takımında başlayan Pedretti, orada çok