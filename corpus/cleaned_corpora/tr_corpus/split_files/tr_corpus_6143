düzenlemiş, daha sonra da bir süre DC-10 tipi uçaklar ile yolcu taşımacılığı yapmıştır lakin zamanla talebin düşmesiyle Bandırma'ya sefer yapmayı bırakmıştır. İstanbul Üniversitesi-Cerrahpaşa İstanbul Üniversitesi - Cerrahpaşa, İstanbul'da yer alan devlet üniversitesidir. 5 Mayıs 2018 tarihli, 30425 sayılı Resmi Gazetede yayımlanarak yürürlüğe giren 7141 sayılı kanun ile İstanbul Üniversitesi'nden ayrılarak kurulmuştur. İsmini İstanbul'daki Cerrahpaşa semtine de adını veren Cerrah Mehmed Paşa'dan almaktadır. Birçok tıbbi teknolojik yeniliği ülkeye getirmesiyle bilinen bir okuldur. Ayrıca okul eğitim adına Türkçe ve İngilizce olmak üzere iki dilde eğitim verir. Ayrıca bünyesindeki Cerrahpaşa Tıp Fakültesi, en çok spesifik bilim dalı bulunduran tıp fakültesidir. Bünyesinde 8 fakülte, 6 enstitü, 1 yüksekokul, 5 meslek yüksekokulu ve 10 araştırma merkezi bulunmaktadır. Toplamda 8 yerleşkesi bulunan üniversitenin rektörlüğü Avcılar Yerleşkesinde yer almaktadır. İstanbul Üniversitesi Cerrahpaşa'nın, YÖK tarafından yükseköğretime çeşitliliği getiren “Misyon Farklılaşması ve İhtisaslaşma Projesi” kapsamında belirlenen “Araştırma ve Aday Araştırma Üniversiteleri”nden biri olduğu 26 Eylül 2017 tarihinde Cumhurbaşkanlığı Külliyesi'nde düzenlenen 2017-2018 Akademik Yılı Açılış Töreni'nde Cumhurbaşkanı Recep Tayyip Erdoğan tarafından ilan edilmiştir. Üniversite 8 yerleşkeye ev sahipliği yapmaktadır. Bunlar: Diş Hekimliği Fakültesi, İktisat Fakültesi, İşletme Fakültesi ve Eczacılık Fakültesi hâlen kurulum aşamasındadır. Brock (Pokémon) Brock (Japonca: タケシ "Takeshi"), Pokémon evreninde kaya türü uzmanlık alanı olan bir salon lideridir. Alternatif olarak animede Pokémon Yetiştiricisi olmak istemiş ancak daha sonra bu kararını Pokémon Doktoru olmakla değiştirmiştir. İlk kez 1996 yılında Japonya'da satışa sunulan Game Boy oyunlarında tanıtılmıştır. Pewter Şehri'ne gelen eğitmenlerle maç yaparak onu yenenleri Kaya Rozeti'yle ödüllendirmektedir. Devam eden süreçte uluslararası boyutta yayınlanan Pokémon Red ve Blue, Pokémon Yellow, Pokémon Gold ve Silver, Pokémon Crystal, Pokémon FireRed ve LeafGreen, Pokémon HeartGold ve SoulSilver, Pokémon Black 2 ve White 2 ve Pokémon Let's Go Pikachu ve Eevee ana seri oyunlarında yeniden yer almıştır. Pokémon animesinin beşinci bölümünde ilk kez görülen Brock, oyunlardan farklı olarak Ash Ketchum ile bir yolculuğa çıkmış, Kanto, Portakal Adaları, Johto, Hoenn ve Sinnoh bölgelerini birlikte gezmiştir. Devamında Alola'yı da kısa süreli olarak ziyaret etmiştir. Brock'un İngilizce adı kaya anlamına gelen "rock" kelimesinden türetilmiştir. Japonca adı Takeshi (タケシ), bambu anlamına gelen "take" (竹), dağın zirvesi anlamına gelen "take" (岳) ve cesur anlamına gelen "takeshi" (武し) kelimelerinden türetilmiştir. Fransızca adı Pierre, taş anlamına gelen "pierre" kelimesinden türetilmiştir. Almanca adı Rocko, İngilizce kaya anlamına gelen "rock" kelimesinden türetilmiştir. Korece adı Ung (웅), erkeksi ve kahramanca anlamlarına gelen "ung" (雄) kelimesinden türetilmiştir. Brock'un babası Flint, yıllar önce Pewter Şehri'nden ayrılarak Pewter Salonu'nu Brock'a teslim etmiştir. Bu noktadan sonra Brock, salonun yönetiminden ve bakımından sorumlu olmuştur. Annesi Lola ise aile yaşamından sıkılarak Pewter Şehri'ni Flint'in ardından terk etmiştir. Bunun üzerine Brock, aynı zamanda kendisinden küçük olan dokuz kardeşinin sorumluluğunu da üstlenmiştir. Brock, Ash ile kendisine meydan okuduğunda tanışmıştır. İlk maçı Onix'in ağır darbelerine karşı kaybeden Pikachu, Ash'in maçtan çekilmesine sebep olmuştur. Bunun üzerine Pikachu'yu daha yoğun eğiten Ash, bu esnada Brock'un babası Flint'ten destek almıştır. İkinci karşılaşmalarında Pewter Salonu'nda yangın çıkması sonucu yangın söndürme sisteminin devreye girmesiyle sırılsıklam olan Onix, Pikachu'dan aldığı elektrik saldırısıyla maçı kaybetmiştir. Ash maçı resmen kazanmış olmasa da Brock onu Kaya Rozeti ile ödüllendirmiştir. Brock'un babası Flint kendisini ifşa ederek Brock'tan özür dileyerek salonu devralmıştır. Brock ise bunun üzerine hayali olan Pokémon Yetiştiriciliği üzerine çalışmak için yolculuğunda Ash'e katılmış ve bu yolculuk boyunca Ash'e ve Misty'ye lezzetli yemekler hazırlayan ve aynı anda Pokémon'ları izleyen biri olmuştur. Brock, Scissor Caddesi'nde Suzie isimli bir Pokémon Yetiştiricisi ile tanışır. Suzie'nin bir Vulpix'i vardır. Oldukça huysuz bir Pokémon olan Vulpix yemek yememektedir ve herkese kötü davranmaktadır. Brock, Vulpix'e doğru şekilde yaklaşarak onu uysallaştırmıştır. Bundan etkilenen Suzie, Brock'un Vulpix'e bakmasını, bunun Vulpix'i daha mutlu edeceğini söylemiştir. Bunun üzerine Vulpix, Brock'a katılmıştır. Brock yolculukları boyunca Vulpix'i Pokétopu'nda taşımamıştır. Ash'in Indigo Ligi sona erdikten sonra Pallet Kasabası'na Ash ve Misty ile birlikte dönen Brock, Profesör Oak'ın bir görevi sonucu Portakal Adaları'na gitmeye karar verir. Profesör, Ash'ten ve diğerlerinden özel bir Pokétopu'nu Portakal Adaları'ndaki Profesör Ivy'ye ulaştırmalarını ister. Bunun üzerine Portakal Adaları'na yola çıkan üçlü, Profesör Ivy'ye ulaştıklarında istenileni yerine getirir. Ancak Brock sürpriz bir kararla Profesör Ivy'nin yanında kalarak ona çalışmalarında yardımcı olmaya karar verir. Bunun sonucu olarak ise Ash ve Misty'den ayrılır. Ash, Misty ve Tracey, Pallet Kasabası'na dönmek üzereyken Brock, ne olduğunu açıklamak istemediği kötü bir sebepten dolayı Profesör Ivy'nin yanından öfkeli ve mutsuz bir şekilde ayrılarak Ash'e ve Misty'ye yeniden katılır. Ash'in Johto bölgesinde yeni bir serüvene çıkacağı haberi, Brock'un ve Misty'nin de ona katılmasıyla sonuçlanır. Kurt adlı yaşlı bir Pokémon Eğitmeni, Brock'a, Ash'e ve Misty'ye birer Hızlı Top armağan eder. Bu top, Pokémon'la karşılaşıldığında vakit kaybedilmeden atılırsa PokéMon'un yakalanma şansını arttırmaktadır. Brock bunu karşılaşmış olduğu bir Pineco'ya karşı kullanmış ve yakalamıştır. Üçlü bir şatoyu ziyaret ettiğinde orada Pokémon'larını kullanarak insanları tedavi eden Dr. Anna'ya rastlamışlardır. Bu Pokémon'lardan birisi Zubat'tır. Onu etkilemek için kendi Zubat'ını kullanan Brock, Dr. Anna'ya asistanlık etmiştir. Bu esnada şatoya saldıran ve Pokémon'ları çalmaya yeltenen Roket Takımı'yla maç yapan Brock, bu maçta Zubat'ını kullanmıştır ve bunun sonucu olarak Zubat, Golbat'a evrimleşmiştir. Brock, burada Suzie'yle yeniden karşılaşmıştır. Bu karşılaşmalarında Vulpix'in ne kadar değiştiğini gören Suzie, Brock'un gösterdiği ilgiden etkilenmiştir. Burada bir Pokémon güzellik yarışına katılmışlardır. Suzie, Vulpix ile katılırken Brock Geodude'unu kullanmıştır. Yarışmanın sonucu gösterilmemiştir ancak bunun sonucu olarak Vulpix, Suzie'ye dönmüştür, böylece Brock Vulpix'ten ayrılmıştır. Roket Takımı'nın bir başka saldırısı esnasında Roket Takımı üçlüsü, değerli mücevherler çalarak uzaklaşmaya çalışmaktayken Golbat ve Ash'in Noctowl'ı kaçmakta olan Roket Takımı'nı yakalamaya çalışmıştır. Ancak ne Golbat ne de Noctowl, Roket Takımı'nın hızına yetişecek kadar hızlıdır. Bunun üzerine Brock'un cesaret verici sözleriyle mutlu olan Golbat, Crobat'a evrim geçirerek Roket Takımı'nı yakalayarak çaldıklarını geri alabilmiştir. Brock'un Pineco'su bir kaplıcada dinlenmekteyken Roket Takımı'nın kaplıca suyunu çalması sonucu Pineco, akıma kapılmıştır. Onu kurtarmaya çalışan Brock kendisini akıntıya atarak Pokémon'unu korumaya çalışmıştır. Ancak bir Ursaring'in darbesine maruz kaldığı anda artık Pineco'yu koruyamaz hâle gelmiştir. Bu esnada Pineco evrim geçirerek bir Forretress'e dönüşmüştür. Artık daha hızlı ve güçlü olan Forretress, Brock'u kurtararak Roket Takımı'nın suyu çalmasına mani olmuştur. Ash'in Silver Konferansı'nı sonuçlandırmasıyla birlikte Johto serüveninin sonuna gelen üçlü ilk önce Pallet Kasabası'na dönmüş, daha sonra yollarını ayırmışlardır. Brock, Salon'a yeniden göz kulak olmak üzere evine dönmüştür. Marcos Alonso Marcos Alonso isminde birçok şahsın maddesi mevcuttur: 2018 FA Community Shield 2018 FA Community Shield Premier League ve FA Cup şampiyonları arasında oynanan 96. FA Community Shield futbol maçı. 2017-18 Premier League şampiyonu Manchester City ile 2017-18 FA Cup şampiyonu Chelsea takımları 5 Ağustos 2018, Wembley Stadyumu'nda karşı karşıya gelmiştir. Maçı Sergio Agüero'nun iki golüyle kazanan Manchester City 5. kez FA Community Shield'i kazanmıştır. Sergio Agüero maçın adamı olmuştur. Gümüşhane Havalimanı Gümüşhane Salyazı Havalimanı , Türkiye'nin Gümüşhane ilinin Köse ilçesine bağlı Salyazı köyüne konuşlandırılmış yapım hâlindeki bir kamu havalimanıdır. Bittiğinde Gümüşhane şehir merkezine , Bayburt şehir merkezine ise uzaklıkta olacaktır. 2017'de Cumhurbaşkanı Recep Tayyip Erdoğan, Gümüşhane ve Bayburt arasında bulunan Salyazı köyüne 2 milyon yolcu kapasiteli bir havalimanı yapılacağını açıkladı. Projesi Ulaştırma ve Altyapı Bakanlığı tarafından yapılan havalimanının temeli 13 Haziran'da atıldı. Havalimanının 31 Mart 2020'de bitirilmesi planlanmış olsa da havalimanı inşaatı henüz bitmemiştir. BMW 5 Serisi (E39) BMW E39, 1995'ten 2004'e kadar satılan dördüncü nesil BMW 5 Serisi'dir. 1996 yılında tanıtılan vagon gövde stiliyle ("Touring" olarak pazarlanmaktadır) sedan gövde tarzında piyasaya sürüldü. E39, 2003 yılında E60 5 Serisi ile değiştirildi, ancak E39 Touring modelleri Mayıs 2004'e kadar üretimde kaldı. Yüksek performanslı M5 sedan, 4.9 litrelik S62 V8 motorla çalışıyordu ve 1998'de piyasaya sürüldü. Bir V8 motorla çalışan ilk M5 modeliydi. Elvin Hayes Elvin Ernest Hayes (d. 17 Kasım 1945), Amerikalı emekli basketbol oyuncusu ve eski okulu Houston Cougars'da radyo analisti. NBA tarihinin gelmiş geçmiş en iyi 50 oyuncusu listesine girme başarısını göstermiş ve 2006 senesinde de NBA Hall of Fame oyuncuları arasında yerini almıştır. Öğretmenlerinden Reverand Calvin, Hayes'in hiçbir spor dalına yeteneği olmamasına karşın onun basketbolda başarılı olabileceğini düşündü ve onu okul takımına yerleştirdi. Hayes o kadar sakar ve yeteneksizdi ki, top sürme ve şut denemelerinde yaptığı garip hareketlerle arkadaşlarının dalga konusu olmuş takımın "eğlencesi" haline gelmişti. Ama genç Hayes, kendini geliştirmeye o kadar adamıştı ki, yaz boyunca sürekli pratik yaptı. 9. sınıfta 1.95 m boya ulaşan Haynes, Britton Lisesi'nin takımına girdiğinde, takımın vazgeçilmez bir parçası olmuştu. 1963-64 senesinde takımını şampiyonluğa taşıdığı sezon 35 sayı ortalamasıyla oynadı, şampiyonluk maçında ise 45 sayı attı ve 20 ribaund aldı. 1966'da kolej takımına girdiğinde Hayes, Don Chaney ile beraber takımlarının ilk siyahi basketbolcularıydı. 1966'da şampiyon Oregon State'e yenilmeden önce takımını Batı Konferans yarı finaline taşıdı. 1967'de takımının son dörde girmesinde büyük rol oynadı. Çeyrek finalde, 31 atış denemesi yaparak 25 sayı 24 ribaund alan Hayes, o dönemin tartışmasız favorisi Lew Alcindorlu (bilinen adıyla Kareem Abdul-Jabbar) UCLA'ye 73-58 yenilerek turnuvadan elendi. Aldığı 24 ribaund onu, Bill Russell'dan sonra finallerde en fazla ribaund alan ikinci oyuncu yaptı. (Russell,27) HÃ´tel Matignon Hôtel Matignon ya da Matignon Köşkü, Paris'te Sen nehrinin sol ağzında bulunan, Fransa başbakanının resmi konutu olan bir hôtel particulier yapısıdır. Matignon kelimesi Fransa basınında sık sık mecaz-ı mürsel yapılarak doğrudan Fransa başbakanını ifade etmek için de kullanılır. Aulic Council Aulic Council (Latince: Consilium Aulicium, Almanca:Reichshofrat, İngilizce: Aulic Council, bir diğer anlamla "İmparatorluk Mahkemesi Konseyi") Kutsal Roma-Cermen İmparatorluğu'nun iki yüksek mahkemesinden biridir, diğeri ise 'dir. Sadece diğer mahkemeyle eş zamanlı yargı yetkisine sahip değildi. Fakat cezai işlemlerde, hanedanları, İmparator'u ve hükümeti ilgilendiren olaylarda yargı gücüne sahipti. DÃ¼nya Okyanusu Dünya Okyanusu, %94.1'lik oranla hidrosferin büyük bir bölümünü oluşturmaktadır. Kıtalar ve takımadalar, okyanusları eşit olmayan beş parçaya ayırmıştır (Güney Okyanusu tam olarak doğrulanmamıştır): Okyanusların geniş kıyı bölgeleri deniz, körfez, boğaz vb. olarak adlandırılır. Okyanus bilimine ise oşinoloji denir. Okyanuslar hakkında toplanan bilgiler, okyanus biliminin ortaya çıkmasına neden olmuştur. Bilimsel araştırma yapmak amacıyla yapılan ilk dünya seyahati 1872-74 yılları arasında "Challenger" adlı İngiliz gemisiyle yapılmıştır. Okyanuslar ve denizler, Kuzey Yarımkürenin %60.7'sini, Güney Yarımkürenin %80.9'unu kaplar. Dünya Okyanusunun ortalama derinliği 3794 metre, maksimum derinliği 11.022 metredir. (Mariana Çukuru). Kıyı çizgileri gibi etkenler okyanusu 4 bölüme ayrılmıştır: Pasifik Okyanusu - 179 milyon km² genişliğinde ve ortalama 3957 metre derinliğindedir. Maksimum derinliği 11.022 metredir (Mariana Çukuru). En büyük, en geniş, en sıcak ve en derin okyanustur. Beş ana kara ile çevrilidir ve dört yarım kürede yer almaktadır. Atlantik Okyanusu - 92 milyon km² genişliğinde ve ortalama 3602 metre derinliğindedir. Maksimum derinliği 8742 metredir (Porto Riko Çukuru). En uzun (Kuzey-Güney) ve en tuzlu okyanustur. Beş ana kara ile çevrilidir ve dört yarım kürede yer almaktadır. Hint Okyanusu - 76 milyon km² genişliğinde ve ortalama 3736 metre derinliğindedir. Maksimum derinliği 7729 metredir (Zond Çukuru). Dört ana kara ile çevrilidir ve üç yarım kürede (kuzey, güney ve doğu) bulunur. Kuzey Buz Denizi - 14 milyon km² genişliğinde ve ortalama 1131 metre derinliğindedir. Maksimum derinliği 5527 metredir (Grönland Denizi). En küçük, en soğuk ve en sığ okyanustur. İki ana kara ile çevrilidir ve üç yarım kürede (doğu, batı ve kuzey) bulunur. Okyanusların arasındaki deniz, körfez ve boğazlar vb. dahildir Carl Philip Prens Carl Philip, Värmland Dükü (13 Mayıs 1979, Stokholm Sarayı) İsveç prensi. Babası İsveç kralı XVI. Carl Gustaf, annesi İsveç kraliçesi Silvia Sommerlath'in oğludur. Stokholm'ün merkezindeki Villa Solbacken'de yaşamaktadır. Zakatala Uluslararası Havalimanı Zakatala Uluslararası Havalimanı (Azerice: "Zaqatala Beynəlxalq Hava Limanı") , Büyük Kafkas sıra dağlarının güney eteğinde, Azerbaycan'ın Zakatala şehrinde bulunmaktadır. Uçak kompleksinin ve pistin yeniden inşası 2008 yılında tamamlanmış ve havalimanına 2009 yılında uluslararası statü verilmiştir. Zakatala Havalimanı'nın yeniden inşası $27.5m mal olmuştur. . Havalimanı pistinin uzunluğu 3000 metredir ve yüzeyi asfalttandır. Fêrîkê Ûsiv Fêrîkê Ûsiv, (1934, Sipan-Erivan - 3 Mayıs 1997) Sovyet Kürdü şair, yazar ve çevirmen. Kars'tan göç eden Yezîdî bir ailenin çocuğu olarak Ermenistan'da doğdu. İlk şiirleri Kafkasya Kürtleri’nin çıkarttığı Rêya Teze gazetesinde yayınlandı. Kürtçe yayın da yapan Erivan Radyosu’nda edebiyat bölümü sorumlusu olarak çalıştı. İlk kitabı Çavkanî 1961'de yayımlandı. Lermontov, Shakespeare, Asedik İshakyan, George Gordon Byron, Goethe, Puşkin ve Sergey Yesenin’in eserlerini Kürtçe’ye çevirdi. Kawa Nemir, şair hakkında şunları söylemiştir: "“20. yüzyılın başlarından günümüze kadar olan dönemin en iyi Kurmancî şairi Fêrîkê Ûsiv’dir, bunu çok rahatlıkla söyleyebilirim. Bunun ispatı olarak Fêrikê Ûsiv’in yüz iyi şiirini gösterebilirim, belki daha da fazla. Fêrîkê Ûsiv’in şiirlerini hangi dile çevirirseniz çevirin o dilde yankı uyandırabilecek, o dili konuşan insanların seveceği şiirler olur.”" Nizamettin Ariç, Rewşan Çeliker, Yunus Dişkaya gibi müzisyenler şiirlerini besteleyerek albümlerinde yer verdiler. Peterbald kedisi Peterbald Rus kökenli bir kedi ırkıdır. 1994 yılında Olga S. Mironova tarafından yapılan deneysel bir ıslahla ortaya çıkarılmıştır. Cins üyeleri ince ve kaslı bir yapıya sahiptir. Düz bir profili, badem şekilli gözleri, kama şekilli burnu ve büyük, ayrı kulakları olan dar ve uzun bir kafaları vardır. Uzun bir kırbaç benzeri kuyruğu, perdeli ayakları ve oval pençeleri vardır. Silvia, İsveç Kraliçesi Silvia, İsveç Kraliçesi (d. Silvia Renate Sommerlath; 23 Aralık 1943) İsveç kraliçesi. İsveç kralı XVI. Carl Gustaf'ın eşi, Prenses Victoria, Prens Carl Philip ve Prenses Madeleine'in annesidir. 2011 yılında Silvia, daha önce Nassau'lu Sofya tarafından tutulan rekor olan en uzun taç giyen İsveç kraliçesi unvanını aldı. Bombay kedisi Bombay kedisi, Birman kedisi ve siyah American Shorthair kedileri yetiştirilerek, çoğunlukla Birman tipi bir kedi üretmek için geliştirilmiştir, Şık, panter benzeri siyah postlu, kısa tüylü bir kedi türüdür. Bombay kedisine "Siyah Birman" ve "mini panter" de denilmektedir. Neptün'ün halkaları Neptün, beş ana halkadan oluşan bir sisteme sahiptir. Başta "yaylar" olarak adlandırılan halkalar, 22 Temmuz 1984'te Patrice Bouchet, Reinhold Häfner ve Jean Manfroid'dan oluşan ekip tarafından Şili'deki La Silla Gözlemevi'nde ve William Hubbard liderliğindeki bir program kapsamında F. Vilas ve L. R. Elicer tarafından Cerro Tololo Amerikaarası Gözlemevi'nde keşfedildi. Halkalar, 1989'da "Voyager 2" uzay aracı tarafından fotoğraflandı. Halkaların en yoğun kısımları, Satürn'ün ana halkalarının yoğunluğu nispeten az kısımlarıyla (C halkası ve Cassini bölümü gibi) karşılaştırılabilir, ancak Neptün'ün halka sisteminin çoğu görece zayıf, soluk ve tozlu olup Jüpiter'in halkalarına daha çok benzemektedir. Neptün'ün halkalarına, gezegenle ilgili önemli çalışmalara katkıda bulunan gökbilimcilerin adları verilmiştir: Galle, Le Verrier, Lassell, Arago ve Adams. Neptün, uydusu Galatea'nın yörüngesine denk gelen ve isim verilmemiş soluk bir halkaya daha sahiptir. Diğer üç uydusu olan Naiad, Thalassa ve Despina halkalar arasındaki yörüngelerde dönmektedirler. Neptün'ün halkaları, son derece koyu renkli, muhtemelen organik bileşikler içerip radyasyon etkisinde kalan malzemelerden oluşmaktadır. Benzer malzemeler Uranüs'ün halkalarında da görülür. Halkalardaki toz oranı (%20 ile %70 arasında) yüksek, optik derinlikleri ise düşük ile orta seviyede ve 0,1'den azdır. Adams halkası Fraternité, Égalité 1 ve 2, Liberté ve Courage adında beş ayrı yay içerir ve bu özelliğiyle benzersizdir. Yaylar dar bir enberi boylamı alanı kaplar, ilk tespit edildikleri 1980'den bu yana çok az değişmişlerdir ve kayda değer derecede kararlıdırlar. Yayların nasıl kararlı kaldığı hâlâ devam eden bir tartışma konusudur ve muhtemelen kararlılıkları Adams halkası ve iç çoban uydu Galatea arasındaki yörüngesel rezonans etkileşimi ile ilgilidir. Neptün çevresindeki halkalar hakkındaki ilk bahis, Neptün'ün en büyük uydusu olan Triton'u keşfeden William Lassell'in, gezegenin etrafında bir halka görmüş olabileceğini belirttiği 1846 yılına uzanmaktadır. Lassell'in iddiası hiçbir zaman doğrulanmadı ve muhtemelen bir gözlem hatasıydı. Halkalardan birinin ilk güvenilir gözlemi 1968'deki bir yıldız örtülmesi esnasında yapıldı, ancak bu sonuç Uranüs'ün halkalarının keşfedildiği 1977 yılına kadar fark edilmeyecekti. Uranüs'ün halkalarının keşfinden bir süre sonra Villanova Üniversitesi'nden Harold J. Reitsema liderliğindeki bir ekip, Neptün'ün etrafında halkalar aramaya başladı. Ekip, 24 Mayıs 1981'deki bir örtülme sırasında bir yıldızın parlaklığında düşüş tespit etti, ancak yıldızın kararma şekli bir halkayı işaret etmiyordu. "Voyager 1" uçuşundan sonra örtülmenin Neptün'ün uydularından Larissa'dan kaynaklandığı ve oldukça sıra dışı bir olay olduğu anlaşıldı. 1980'lerde Neptün için örtülmeler, o zamanlar Samanyolu'nun yakınında bulunan ve böylece daha yoğun bir yıldız arka planına karşı hareket eden Uranüs'e göre çok daha nadirdi. Neptün'ün 12 Eylül 1983'teki bir sonraki örtülmesi, olası bir halkanın algılanmasını sağlasa da yerden yapılan gözlemler yetersiz kaldı. Sonraki altı yıl içinde, hemen hemen üçte biri pozitif sonuç veren yaklaşık 50 başka örtülme gözlemlendi. Neptün'ün etrafında kesinlikle bir şey (muhtemelen eksik yaylar) vardı, ancak halka sisteminin özellikleri bir sır olarak kalmaya devam etti. Yıldızın parlaklığında örtülmeler sırasında gözlenen düşüşler sadece bazı çalışmalarda görüldüğü ve gezegenin her iki tarafında asla simetrik olmadığı için bilim adamları mevcut halkaların Neptün'ü tamamen çevrelemediği, bunun yerine kısmi halkalar veya yaylar şeklinde olduğu sonucuna vardılar. Halkalar ("yaylar" olarak) 22 Temmuz 1984'teki bir örtülme sırasında keşfedildi. Eş zamanlı keşif; Patrice Bouchet, Reinhold Häfner ve Jean Manfroid ekibince Şili'deki La Silla Gözlemevi'nde (Paris Gözlemevi'nden André Brahic ve Bruno Sicardy'nin önerdiği bir gözlem programının parçası olarak) ve F. Vilas ve L. R. Elicer tarafından Cerro Tololo Amerikaarası Gözlemevi'nde (William Hubbard liderliğindeki bir program çerçevesinde) gerçekleşti. Halkalara, gezegenle ilgili önemli çalışmalara katkıda bulunan gökbilimcilerin adları verildi: Galle, Le Verrier, Lassell, Arago ve Adams. 25 Ağustos 1989'da Neptün'ün atmosferinin 4.950 kilometre yakınından geçen "Voyager 2" uzay aracı, geçişi sırasında Neptün halkalarının kesin keşfini yaptı ve daha önce gözlenen örtülme olaylarının Adams halkasındaki yaylardan kaynaklandığını doğruladı. "Voyager 2"nin Neptün ziyaretinin ardından, yerden yapılan daha önceki örtülme gözlemleri yeniden analiz edildi ve yayların 1980'lerdeki özellikleri ortaya çıkartıldı. Elde edilen sonuçlar uzay aracının bulgularıyla uyumluydu. "Voyager 2" görevinden bu yana, teleskop çözünürlüğü ve ışık toplama gücündeki gelişmeler sayesinde en parlak halkalar (Adams ve Le Verrier) Hubble Uzay Teleskobu ve Dünya'daki teleskoplar ile görüntülenmiştir. Halkalar, Neptün'den gelen parlamanın önemli ölçüde azaldığı metan emilim dalga boylarında kozmik mikrodalga arka plan gürültüsü seviyelerinin biraz üzerinde görülebilir. Sönük halkalar hâlâ görünürlük eşiğinin çok altındadır. Neptün, gezegene olan uzaklıklarına göre sırasıyla Galle, Le Verrier, Lassell, Arago ve Adams olmak üzere beş halkaya sahiptir. Bu kesin tanımlanmış halkalara ek olarak Neptün, Le Verrier'den Galle halkasına ve muhtemelen gezegene doğru uzanan son derece zayıf bir malzeme tabakasına da sahip olabilir. Neptün'ün halkalarından Lassell, Arago ve Adams halkaları dar (genişliği yaklaşık 100 km veya daha az), Galle ve Lassell halkaları ise geniştir (genişlikleri 2.000 ile 5.000 km arasında). Adams halkası, soluk ve sürekli bir halkanın içinde yer alan beş parlak yaydan oluşur. Saat yönünün tersine ilerleyen yaylar şunlardır: Fraternité, Égalité 1 ve 2, Liberté ve Courage. İlk üç isim "özgürlük, eşitlik, kardeşlik", Fransız Devrimi ve Cumhuriyet'in ünlü sloganından gelmektedir. Bu terminoloji, halkaları 1984 ve 1985'teki yıldız örtülmeleri sırasında keşfeden ekip tarafından önerilmiştir. Yaylar dar bir enberi boylamı alanı kaplar, ilk tespit edildikleri 1980'den bu yana çok az değişmişlerdir ve kayda değer derecede kararlıdırlar. Neptün'ün dört küçük uydusunun yörüngeleri halka sistemi içinde yer almaktadır: Galle ve Le Verrier halkaları arasındaki boşlukta Naiad ve Thalassa, Le Verrier halkasının hemen içinde Despina, Adams halkasından biraz içerisinde, isimsiz, hafif ve dar bir halka içine gömülü bölgede Galatea. Neptün'ün halkaları büyük miktarda mikrometre boyutunda toz içerir, enine kesit alanına göre toz oranı %20 ile %70 arasındadır. Bu bağlamda, toz oranının %50-%100 olduğu Jüpiter'in halkalarına benzer ve %0,1'den az toz içeren Satürn ve Uranüs'ün halkalarından farklıdırlar. Neptün'ün halkalarındaki parçacıklar koyu renkli bir malzemeden oluşmuştur ve muhtemelen radyasyonla işlenmiş organik bileşikler içeren bir buz karışımından müteşekkildir. Halkalar kırmızımsı renktedir ve geometrik (0,05) ve Bond (0,01-0,02) albedoları, Uranüs'ün halkalarındaki parçacıklara ve iç Neptün uydularına benzer. Halkalar genellikle optik olarak incedir (şeffaf); normal optik derinlikleri 0,1'i geçmez. Bir bütün olarak Neptün'ün halkaları Jüpiter'in halkalarına benzemektedir ve her iki sistem de soluk, dar, tozlu halkacıklar ve daha da soluk geniş tozlu halkalardan oluşur. Neptün'ün halkalarının, Uranüs'ün halkalarına benzer şekilde nispeten genç olduğu düşünülmektedir, yaşları muhtemelen Güneş Sistemi'nin yaşından çok daha azdır. Ayrıca Uranüs'te olduğu gibi, Neptün'ün halkalarının da bir zamanlar muhtemelen var olan iç uyduların çarpışarak parçalanmasıyla oluştuğu düşünülmektedir. Bu tür olaylar halkalar için toz kaynağı görevi gören küçük uyducuk kemerleri oluşturmaktadır. Bu açıdan Neptün'ün halkaları, "Voyager 2" tarafından Uranüs'ün ana halkaları arasında gözlemlenen hafif tozlu bantlara benzer. Neptün'ün gezegene en yakın halkası, 1846'da Neptün'ü bir teleskopla gözlemleyen ilk kişi olan Johann Gottfried Galle anısına "Galle halkası" olarak adlandırılmıştır. Yaklaşık 2.000 km genişliğinde ve gezegenden 41.000-43.000 km uzaklıkta bir yörüngededir. Ortalama normal optik derinliği 10 ve eşdeğer derinliği 0,15 olan zayıf bir halkadır. Bu halkadaki toz oranının %40 ile %70 arasında olduğu tahmin edilmektedir. Bir sonraki halka, 1846'da Neptün'ün konumunu tahmin eden Urbain Le Verrier anısına "Le Verrier" halkası olarak adlandırılmıştır. Yaklaşık 53.200 kilometrelik yörünge yarıçapı olan dar bir halkadır, genişliği yaklaşık 113 km'dir. Normal optik derinliği 0,0062 ± 0,0015'tir, bu değer 0,7 ±0,2 km eşdeğeri bir derinliğe karşılık gelir. Le Verrier halkasındaki toz oranı %40 ile %70 arasında değişir. Le Verrier halkasının tam içinde 52.526 km yarıçapında yörüngede dönen küçük uydu Despina, çoban uydu gibi davranarak bu halkanın sınırlanmasında rol oynuyor olabilir. "Plato" olarak da bilinen "Lassell halkası", Neptün halka sistemindeki en geniş halkadır. Adını Neptün'ün en büyük ayı Triton'u keşfeden İngiliz astronom William Lassell'den almaktadır. Bu halka, yaklaşık 53.200 km yarıçapında yörüngedeki Le Verrier halkası ile ve 57.200 km yarıçapında yörüngedeki Arago halkası arasındaki boşlukta yer alan soluk bir malzeme tabakasıdır. Ortalama normal optik derinliği 10 civarındadır, bu da 0,4 km'lik bir eşdeğer derinliğe karşılık gelir. Halkanın toz oranı %20 ile %40 arasındadır. Lassell halkasının dış kenarı yakınında, Neptün'e 57.200 km uzaklıkta bulunan ve 100 km'den daha az genişlikte küçük bir parlaklık zirvesi yer almaktadır ve bazı gezegen bilimciler tarafından Fransız matematikçi, fizikçi, gökbilimci François Arago'ya ithafen "Arago halkası" olarak adlandırılır. Ancak birçok yayın Arago halkasından hiç bahsetmemektedir. Dıştaki Adams halkası, yaklaşık 63.930 km yörünge yarıçapı ile Neptün'ün halkaları arasında en iyi incelenendir. Adı, Neptün'ün Le Verrier'den ilgisiz olarak konumunu tahmin eden John Couch Adams'dan gelmektedir. Bu halka dar, hafif eksantrik ve eğimlidir, toplam genişliği yaklaşık 35 km'dir (15–50 km) ve normal optik derinliği yayların dışında 0,011 ±0,003 civarındadır, bu değer yaklaşık 0,4 km eşdeğer derinliğe karşılık gelir. Bu halkadaki toz oranı %20 ile %40 arasındadır ve diğer dar halkalardan daha düşüktür. Neptün'ün Adams halkasının hemen içinde dönen küçük uydu Galatea, 61.953 km'deki yörüngesinde bir çoban gibi davranır ve halka parçacıklarını 42:43 dış Lindblad rezonansıyla dar bir yörünge yarıçapı aralığında tutar. Galatea'nın kütleçekimi etkisi Adams halkasında yaklaşık 30 km genlikle 42 radyal dalgalanmaya neden olur, bu bilgi Galatea'nın kütlesini hesaplamak için de kullanılmıştır. Adams halkasının en parlak kısımları olan halka yayları, Neptün'ün halka sisteminin keşfedilen ilk unsurlarıydı. Yaylar, içerdiği parçacıkların gizemli bir şekilde bir araya geldiği halka içindeki ayrı bölgelerdir. Adams halkasının, 247° ile 294° arasında nispeten dar bir boylam aralığı kaplayan beş kısa yay içerdiği bilinmektedir. 1986'da şu boylamlar arasındaydı: En parlak ve en uzun yay Fraternité iken en soluk olanı ise Courage'tır. Yayların normal optik derinliklerinin 0,03-0,09 aralığında olduğu (yıldız örtülmesi ile ölçülen Liberté yayının ön kenarı için 0,034 ±0,005) tahmin edilmektedir; radyal genişlikler yaklaşık olarak sürekli halkanın genişlikleri ile aynıdır - yaklaşık 30 km. Eşdeğer ark derinlikleri 1,25-2,15 aralığında değişir (Liberté yayının ön kenarı için 0,77 ±0,13 km). Yaylardaki toz oranı %40 ile %70 arasındadır. Adams halkasındaki yaylar, Satürn'ün G halkasındaki yayla biraz benzemektedir. En yüksek çözünürlüklü "Voyager 2" görüntüleri, yaylarda belirgin bir topaklanma ortaya çıkarmıştır. Halka boyunca görünür topaklar arasında tipik ayrım 0,1° ile 0,2°'dir; bu ayrım 100–200 km'ye karşılık gelir. Topakların detayları çözümlenemediği için daha büyük gövdeler içerip içermedikleri bilinmemektedir ancak Güneş tarafından arkadan aydınlatıldıklarında artan parlaklıkları ile kanıtlandığı üzere kesinlikle mikroskobik toz konsantrasyonlarıyla ilişkilendirilir. Yaylar oldukça kararlı yapılardır. 1980'lerde yer tabanlı yıldız örtülmeleri, 1989'da "Voyager 2" , 1997-2005'te Hubble Uzay Teleskobu ve yer tabanlı teleskoplar tarafından tespit edilmiştir ve yaklaşık olarak aynı enberi boylamlarında kaldıkları gözlemlenmiştir. Ancak yaylarda bazı değişiklikler de fark edilmiştir. Yayların genel parlaklığı 1986'dan beri azalmıştır. Courage yayı 8° ile 294° arasında ileri, muhtemelen bir sonraki kararlı birlikte dönme rezonans pozisyonuna atladı; Liberté yayı 2003 yılında neredeyse kayboldu. Fraternité ve Égalité (1 ve 2) yayları, nispi parlaklıklarında düzensiz değişiklikler göstermişlerdir. Gözlemlenen dinamikleri muhtemelen aralarındaki toz alışverişi ile ilgilidir. Voyager uçuşu sırasında bulunmuş çok soluk bir yay olan Courage'ın parlaklığının 1998'de arttığı, Haziran 2005'te ise normal parlaklığına geri döndüğü gözlemlenmiştir. Görünür ışık gözlemleri, yaylardaki toplam malzeme miktarının yaklaşık olarak sabit kaldığını ancak önceki gözlemlerin yapıldığı kızılötesi ışık dalga boylarında daha sönük olduğunu gösterir. VLT'nin 2007 gözlemlerinde Liberté ve Courage, Galatea'nın girişim yapması yüzünden net gözlemlenememiştir. 2009 VLT gözlemlerine ve sonraki Hubble ve Keck gözlemlerine göre Liberté ve Courage neredeyse kaybolmuş, Égalité ve Fraternité stabil kalmıştır. Liberté ve Courage'ın kaybolmasının, Fraternité'ye doğru geriye doğru gitmeleri ile bağlantılı olabileceği, geriye giden halkayı besleyen materyal akımı olmaması sebebiyle uzaktaki halkaların soluklaşarak gözden kaybolacağı düşünülmektedir. 2020'li yıllarda Égalité, tıpkı Liberté ve Courage gibi önce daha parlaklaşıp, sonra soluklaşabilir. Yayların nasıl kararlı kaldığı hâlâ devam eden bir tartışma konusudur, muhtemelen kararlılıkları Adams halkası ve iç çoban uydu Galatea arasındaki yörüngesel rezonans etkileşimi ile ilgilidir. Adams halkasındaki yaylar henüz tam olarak açıklanamamıştır. Yayların yörünge yapısı henüz çözülememiş bir sorudur çünkü temel yörünge dinamikleri yıllar içinde tekdüze bir halkaya yayılmalarını gerektirmektedir. Yayların bulundukları konumda sınırlandırılmasıyla ilgili çeşitli teoriler önerilmiştir, bunların en yaygın olanı Galatea'nın yayları 42:43 eş-rotasyonel eğim rezonansı (co-rotational inclination resonance - CIR) ile sınırlandırdığıdır. Rezonans, halka yörüngesi boyunca, her biri 4° uzunluğunda 84 kararlı bölge oluşturur, yaylar bitişik bölgelerde yer almaktadır. Bununla birlikte, halkaların 1998'deki Hubble ve Keck teleskopları ile ortalama hareketlerinin ölçülmesi, halkaların Galatea ile CIR'de olmadıkları sonucuna yol açmıştır. Daha sonraki bir model, sınırlanmanın birlikte dönme eksantriklik rezonansından ("co-rotational eccentricity resonance - CER") kaynaklandığını ileri sürmüştür. Model, rezonansı halkaya yaklaştırmak için gerekli olan Adams halkasının sonlu kütlesini hesaba katar. Bu teorinin sağladığı bir diğer değer ise Adams halkası için Galatea uydusunun kütlesinin yaklaşık 0,002'si (binde 2) olarak hesaplanan bir kütle tahminidir. 1986'da önerilen üçüncü bir teori, halkanın içinde yörüngeye giren ek bir uydu olmasını gerektirir, bu durumda yaylar kararlı Lagrange noktalarında hapsolmuştur. Ancak "Voyager 2'nin" gözlemleri, keşfedilmemiş uyduların büyüklüğü ve kütlesi üzerine kesin tanımlamalar getirerek böyle bir teoriyi düşük olasılıklı hâle getirmiştir. Diğer bazı daha karmaşık teoriler bir dizi uyducuğun Galatea ile eş-rotasyonel rezonanslarda sıkıştığını, bu uyducukların yayların sınırlandırılmasını sağladığını ve aynı zamanda halkalar için toz kaynağı olduğunu iddia etmektedir. Halkalar, "Voyager 2" uzay aracının Ağustos 1989'daki Neptün uçuşu sırasında ayrıntılı olarak incelenmiştir. Üzerlerinde optik görüntüleme; mor ötesi ve görünür ışıkta yıldız örtülme gözlemleriyle çalışıldı. Uzay aracı, halkaların Güneş'e göre farklı geometrilerde olduğunu gözlemlemiş ve geri saçılım, ileri saçılım ve yandan saçılım ışık durumlarında görüntüler yakalamıştır. Bu görüntülerin analizi, faz fonksiyonu (halkanın yansıtıcılığının gözlemci ve Güneş arasındaki açıya bağımlılığı) ile halka parçacıklarının geometrik ve Bond albedolarının türetilmesini sağlamıştır. Voyager'in görüntülerinin analizi, Adams halkasının çoban uydusu Galatea da dahil olmak üzere Neptün'ün altı iç uydusunun keşfedilmesini sağlamıştır. Neptün'ün halka sisteminin anlaşılması konusunda birçok çalışma yapılmış olmasına rağmen, halkaların ve yayların solukluğu dolayısıyla yeterli ve kaliteli veri olmaması sebebiyle halka sistemi ve sistemdeki uyduların halkalarla etkileşimi hakkında bilinmeyen birçok konu bulunmaktadır. Araştırmalarda Voyager uçuşları, Hubble, Keck ve VLT tarafından toplanan veri setleri kullanılmıştır. Neptün halkalarının dinamik değişimi konusunda henüz yeterli bilgi yoktur. Halkaların küçük uydularla bir arada olması, tamamlanmamış bir uydu oluşum süreciyle ilgili olabilir. Ayrıca halkalar geçici de olabilirler; halkalar istikrarlı durumdan çıkarak yeni bir halka oluşum sürecine sebep olabilirler. Gelecekte yeni nesil yer tabanlı çok büyük teleskoplar ve James Webb Uzay Teleskopu tarafından toplanacak veriler ile sistemin daha iyi anlaşılacağı düşünülmektedir. "* (?) Soru işareti, parametrenin bilinmediği anlamına gelir." Patrice Bouchet Quadiriki Mağaraları Quadiriki Mağaraları ya daGuadirikiri Mağaraları ya da Quadirikiri Mağarası, Aruba adasındaki Arikok Milli Parkı'nda yer alan mağaralardır. Turistlerin sıklıkla ziyaret ettiği üç mağara bulunur. Mağaralar bir kireç taşı uçurumun tabanında yer almaktadır. Amerindian petroglifler içermektedirler. Mağaraların adı Arawak kökenlidir. Ana mağaranın doğusunda bulunan uzunluğunda daha küçük bir mağara özellikle Amerindian petroglifleri açısından zengindir. Mağaralarla ilgili bir efsane, bir erkek ile yerli bir kabile liderinin kızı arasında geçen bir olayı anlatmaktadır. Bu ilişki kabile şefi tarafından kabul edilemez görülünce erkek mağaraya hapsedilir, ancak bu hapis sevenleri ayıramaz ve çift yer altında birbiri ile buluşmayı başarır. Çift mağarada ölür ve ruhları mağaranın tavanındaki deliklerden cennete uçar. Belize'nin ilçeleri Belize altı ilçeden oluşmaktadır. Nepal devlet başkanları listesi Nepal devlet başkanı, Asya ülkesi Nepal'de monarşinin kaldırılarak cumhuriyetin ilan edildiği 2007 yılından bu yana ülkenin en üst makamında bulunan kişiye verilen unvandır. El-GÃ»na El-Gûna (‎) ya da tam adıyla Nadi El-Gûna Likurat-ül-kadem (‎), Ed-Dûrî el-Mısrî'l-Mümtaz'da mücadele eden Mısır kulübü. Sinyal Gürültü Oranı Sinyal-gürültü oranı (kısaltılmış SNR veya S / N ) bilim ve mühendislikte kullanılan, istenen bir sinyalin seviyesini arka plandaki gürültü seviyesiyle karşılaştıran bir ölçüdür. SNR, sinyal gücünün gürültü gücüne oranı olarak tanımlanır, genellikle desibel cinsinden ifade edilir. 1: 1'den yüksek bir oran (0 dB'den büyük bir oran) gürültüden daha fazla sinyal olduğunu gösterir. SNR, elektrik sinyalleri için yaygın olarak alıntılanırken, herhangi bir sinyal formuna, örneğin bir buz çekirdeğindeki izotop seviyelerine, hücreler arasındaki biyokimyasal sinyale veya finansal ticaret sinyallerine uygulanabilir. Sinyal-gürültü oranı bazen yararlı bilgilerin bir konuşma veya takastaki yanlış veya alakasız verilere oranını ifade etmek için mecazi olarak kullanılır. Örneğin, çevrimiçi tartışma forumlarında ve diğer çevrimiçi topluluklarda, konu dışı gönderiler ve spam, uygun tartışmanın "sinyaline" müdahale eden "gürültü" olarak kabul edilir. Bir iletişim kanalının sinyal / gürültü oranı, bant genişliği ve kanal kapasitesi Shannon-Hartley teoremi ile açıklanır. Sinyal-gürültü oranı, bir sinyalin gücünün (anlamlı giriş) arka plan gürültüsünün gücüne (anlamsız veya istenmeyen giriş) oranı olarak tanımlanır: burada ortalama güçtür. Hem sinyal hem de gürültü gücü, bir sistemdeki aynı veya eşdeğer noktalarda ve aynı sistem bant genişliği içinde ölçülmelidir. Sinyalin bir sabit ( ) veya rastgele bir değişken ( ) olmasına bağlı olarak, rastgele gürültü için sinyal / gürültü oranı: burada E, beklenen değere, yani bu durumda ortalama karesine karşılık gelir ; Gürültü, ortak değerde olduğu gibi sıfır değerine sahipse, payda varyansıdır, standart sapması karesidir. Sinyal ve gürültü aynı şekilde ölçülmelidir, örneğin aynı empedanstaki voltajlar gibi. Kök ortalama kareler alternatif olarak aşağıdaki oranda kullanılabilir: burada , kök ortalama kare (RMS) genliğidir (örneğin RMS voltajı). Birçok sinyalin çok geniş bir dinamik aralığı olduğundan, sinyaller genellikle logaritmik desibel ölçeği kullanılarak ifade edilir. Desibel tanımına bağlı olarak, sinyal ve gürültü desibel (dB) olarak şu şekilde ifade edilebilir: ve Benzer bir ÅŸekilde, SNR desibel cinsinden: SNR'nin tanımını kullanarak: Logaritmalarda bölüm kuralını kullanarak: Desibel cinsinden SNR, sinyal ve gürültü tanımlarını yukarıdaki denkleme koymak, sinyal ve gürültü de desibelde olduğunda, desibel cinsinden sinyal / gürültü oranını hesaplamak için önemli bir formül sağlar: Yukarıdaki formülde P, watt (W) veya miliwatt (mW) gibi güç birimlerinde ölçülür ve sinyal / gürültü oranı saf bir sayıdır. Bununla birlikte, sinyal ve gürültü, genlik ölçüsü olan volt (V) veya amper (A) cinsinden ölçüldüğünde, aşağıda gösterildiği gibi ilk önce güçle orantılı bir miktar elde etmek için kareler alınmalıdır: Sinyal-gürültü oranı ve dinamik aralık kavramları yakından ilişkilidir. Dinamik aralık, bir kanaldaki en güçlü bozulmamış sinyal ile çoğu durumda gürültü seviyesi olan minimum fark edilebilir sinyal arasındaki oranı ölçer. SNR, rastgele bir sinyal seviyesi (mümkün olan en güçlü sinyal olması gerekmez) ile gürültü arasındaki oranı ölçer. Sinyal-gürültü oranlarının ölçülmesi, bir temsili veya "referans" sinyalinin seçilmesini gerektirir. Ses mühendisliğinde referans sinyali genellikle standart bir nominal veya hizalama seviyesinde sinüs dalgasıdır, örneğin 1 kHz +4 dBu'da (1.228 V ). SNR genellikle, "ortalama bir" sinyal / gürültü oranını belirtmek için alınır, çünkü anlık sinyal / gürültü oranlarının (neredeyse) oldukça farklı olması mümkündür. Kavram, gürültü seviyesini 1 (0 dB) seviyesine normalize etmek ve sinyalin 'ne kadar öne çıktığını' ölçmek olarak anlaşılabilir. Fizikte, bir AC sinyalinin ortalama gücü, voltaj zaman akımının ortalama değeri olarak tanımlanır; voltaj ve akımın fazda olduğu dirençli ( reaktif olmayan) devreler için, bu rms voltajı ve akımının ürününe eşdeğerdir: Ancak sinyal işleme ve iletişimde, genellikle formula_14 bir sinyalin güç ya da enerji ölçüm sırasında bu faktör genellikle dahil değildir bu Bu, okuyucular arasında biraz karışıklığa neden olabilir, ancak direnç faktörü, sinyal işlemede gerçekleştirilen tipik işlemler veya güç oranlarının hesaplanması için önemli değildir. Çoğu durumda, bir sinyalin gücü basit olarak kabul edilir. burada 'A', AC sinyalinin genliÄŸidir. SNR'nin alternatif bir tanımı, varyasyon katsayısının çift yönlülüğü, yani bir sinyalin veya ölçümün ortalamasının standart sapmasına oranıdır: burada formula_17 sinyal ortalaması veya beklenen değerdir , formula_18 ise gürültünün standart sapması veya bunun bir tahminidir. Böyle bir alternatif tanımın sadece her zaman negatif olmayan değişkenler için yararlı olduğuna dikkat edin (foton sayısı ve parlaklık gibi ). Genellikle görüntü işlemede kullanılır, burada bir görüntünün SNR'si genellikle ortalama piksel değerinin belirli bir mahalle üzerindeki piksel değerlerinin standart sapmasına oranı olarak hesaplanır. Bazen SNR, yukarıdaki alternatif tanımın karesi olarak tanımlanır, bu durumda daha yaygın tanıma eşdeğerdir: Bu tanım, sinyalin sinyal genliği ile ayrılmış iki durumu olduğunu varsayarsak hassasiyet indeksi veya "d " ile yakından ilgilidir. formula_17 ve gürültü standart sapması formula_18 iki durum arasında değişmez. "Rose kriteri" ( Adını Albert Rose'dan almıştır), görüntü özelliklerini kesin olarak ayırt edebilmek için en az 5 SNR'ye ihtiyaç duyulduğunu belirtir. 5'ten düşük bir SNR, görüntü ayrıntılarının tanımlanmasında % 100'den az kesinlik anlamına gelir. Görüntüleme sistemlerinin duyarlılığını karakterize etmek için başka bir alternatif, çok spesifik ve farklı SNR tanımı kullanılır; bkz. Sinyal-gürültü oranı (görüntüleme) . İlgili ölçüler, " kontrast oranı " ve " kontrast / gürültü oranı " dır . Kanal sinyal gürültü oranı: burada W bant genişliği ve formula_23 modülasyon indeksi Çıkış sinyal-gürültü oranı (AM alıcısının): Kanal sinyal-gürültü oranı: Çıkış sinyal-gürültü oranı: Tüm gerçek ölçümler gürültüden rahatsız olur. Bu, elektronik gürültüyü içerir, ancak ölçülen fenomeni etkileyen dış olayları da içerebilir - rüzgar, titreşimler, ayın kütleçekim etkisi, sıcaklık değişimleri, nem değişimleri, vb., Ölçülen ve cihazın hassasiyetine bağlı olarak . Ortamı kontrol ederek gürültüyü azaltmak genellikle mümkündür. Aksi takdirde, gürültünün özellikleri bilindiğinde ve sinyallerden farklı olduğunda, sesi filtrelemek veya sinyali işlemek mümkündür. Örneğin, bazen çok dar bir bant genişliği içinde sinyali modüle etmek ve sınırlamak için bir kilitleme amplifikatörü kullanmak ve daha sonra tespit edilen sinyali bulunduğu dar banda filtrelemek, böylece geniş bant gürültüsünün çoğunu ortadan kaldırmak mümkündür. Sinyal sabit veya periyodik olduğunda ve gürültü rastgele olduğunda, ölçümlerin ortalamasını alarak SNR'yi geliştirmek mümkündür. Bu durumda gürültü, ortalama örnek sayısının kare kökü olarak azalır. Ayrıca, elektronik sistemlerin dahili gürültüsü düşük gürültülü amplifikatörler ile azaltılabilir. Bir ölçüm dijitalleştirildiğinde, ölçümü temsil etmek için kullanılan bit sayısı, olası maksimum sinyal / gürültü oranını belirler. Bunun nedeni, mümkün olan en düşük gürültü seviyesinin, bazen nicemleme gürültüsü olarak adlandırılan sinyalin nicelleştirilmesinden (kuantalama) kaynaklanan hata olmasıdır . Bu gürültü seviyesi doğrusal değildir ve sinyale bağlıdır; farklı sinyal modelleri için farklı hesaplamalar mevcuttur. Nicemleme gürültüsü, nicemlemeden önceki sinyalle toplanan bir analog hata sinyali olarak modellenmiştir ("ilave gürültü"). Bu teorik maksimum SNR mükemmel bir giriş sinyali olduğunu varsayar. Giriş sinyali zaten gürültülü ise (genellikle olduğu gibi), sinyalin gürültüsü nicemleme gürültüsünden daha büyük olabilir. Gerçek analogdan dijitale dönüştürücüler ayrıca, kasıtlı renk taklidi de dahil olmak üzere ideal kuantizasyon gürültüsünden teorik maksimuma kıyasla SNR'yi daha da azaltan başka gürültü kaynaklarına da sahiptir. Bir dijital sistemde gürültü düzeyleri SNR kullanılarak ifade edilebilir, ancak E / N kullanımı yaygındır Modülasyon hata oranı (MER), dijital olarak modüle edilmiş bir sinyalde SNR'nin bir ölçüsüdür. Nicemleme seviyeleri ( eşit nicemleme ) arasında eşit mesafeye sahip "n-" bit tam sayıları için dinamik aralık (DR) da belirlenir. Giriş sinyali değerlerinin tekdüze bir dağılımını varsayarsak, nicemleme gürültüsü, bir nicemleme seviyesinin tepe-tepe genliğine sahip, genlik oranını 2 / 1 yapan muntazam bir şekilde dağıtılmış rastgele bir sinyaldir. Formülü: Bu ilişki " 16-bit ses 96 dB dinamik aralığa sahiptir" gibi ifadelerin kökenidir. Her ekstra niceleme biti, dinamik aralığı kabaca 6 dB artırır. Tam ölçekli bir sinüs dalgası sinyali (yani niceleyici, giriş sinyaliyle aynı minimum ve maksimum değerlere sahip olacak şekilde tasarlanmıştır) varsayarsak, niceleme gürültüsü testere dişi dalgasına bir nicemleme seviyesinin tepeden tepeye genliğine sahiptir. ve düzgün dağılım. Bu durumda, SNR yaklaşık: Kayan noktalı sayılar, dinamik aralıktaki bir artış için sinyal gürültü oranını değiştirmenin bir yolunu sunar. n bit kayan noktalı sayılar için; mantissada n-m bit ve üs kısmında m bit Dinamik aralığın sabit noktadan çok daha büyük olduğunu, ancak daha kötü bir sinyal gürültü oranına mal olacağını unutmayın. Bu, dinamik aralığın büyük veya öngörülemediği durumlarda kayan noktayı tercih edilebilir hale getirir. Sabit noktanın daha basit uygulamaları, dinamik aralığın 6.02m'den az olduğu sistemlerde sinyal kalitesi dezavantajı olmadan kullanılabilir. Çok geniş dinamik kayan nokta aralığı dezavantaj olabilir, çünkü algoritma tasarımında daha fazla öngörü gerektirir. Optik sinyaller, modülasyon frekansından çok daha yüksek bir taşıyıcı frekansa sahiptir (yaklaşık 200 THz ve daha fazlası). Bu şekilde gürültü, sinyalin kendisinden çok daha geniş bir bant genişliğini kapsar. Ortaya çıkan sinyal etkisi esas olarak gürültünün filtrelenmesine dayanır. Alıcıyı dikkate almadan sinyal kalitesini tanımlamak için optik SNR (OSNR) kullanılır. OSNR, belirli bir bant genişliğindeki sinyal gücü ile gürültü gücü arasındaki orandır. En yaygın olarak 0.1 referans bant genişliği nm kullanılır. Bu bant genişliği modülasyon formatından, frekanstan ve alıcıdan bağımsızdır. Örneğin, 20 OSNR dB / 0.1 nm verilebilir, 40 GBit DPSK sinyali bile bu bant genişliğine sığmaz. OSNR bir optik spektrum analizörü ile ölçülür. Sinyal-gürültü oranı SNR olarak kısaltılır ve daha az sıklıkla S / N olarak kısaltılabilir. PSNR en yüksek sinyal / gürültü oranını temsil eder . GSNR, geometrik sinyal-gürültü oranını temsil eder. SINR, sinyal / parazit artı gürültü oranıdır . Nepal hükûmdarları listesi Nepal Kralı (geleneksel olarak Mahārājādhirāja olarak bilinir; Türkçe: ~ "Kralların Kralı" ya da "Egemen İmparator" olarak da tercüme edilebilir) (Nepalce: श्री ५ महाराजधिराज) 1768'den 2008'e kadar Nepal'in devlet başkanı ve hükümdarıydı . Nepal monarşisinin başıydı - Şah Hanedanlığı. Monarşi 28 Mayıs 2008 tarihinde 1. Kurucu Meclis tarafından kaldırılmıştır. Mustang, Bajhang, Salyan ve Jajarkot'taki ulus altı monarşiler de Ekim ayında kaldırıldı. El-İntâcü'l-Harbî El-İntâcü'l-Harbî () ya da tam adıyla Nadi El-İntâcü'l-Harbî er-Riyadî (), Ed-Dûrî el-Mısrî'l-Mümtaz'da mücadele eden Mısır kulübü. Talâi'ül-Ceyş Talâi'ül-Ceyş () ya da tam adıyla Nadi Talâi'ül-Ceyş er-Riyadî (), Ed-Dûrî el-Mısrî'l-Mümtaz'da mücadele eden Mısır kulübü. II. Sahib Giray II. Sahib Giray (1726 - 1807) 1771-1775 yılları arasında Kırım hanı. II. Sahib Giray, II. Devlet Giray'ın oğlu Ahmed Giray'ın oğludur. 1771 yılı öncesi hakkında hiçbir şey bilinmiyor. El-İttihâd-ül-İskenderiyye El-İttihâd-ül-İskenderiyye () ya da tam adıyla Nadi El-İttihâd-ül-İskenderiyye () 4 Ağustos 1914 tarihinde kurulan ve Ed-Dûrî el-Mısrî'l-Mümtaz'de oynayan futbol kulübüdür. Nepal başbakanları listesi Nepal başbakanı, Asya ülkesi Nepal'de 1799 yılından bu yana hükûmetin başında yer alan kişiye verilen unvandır. III. Selim Giray III. Selim Giray (1713 - 1786) ilk olarak 1765'ten 1767'ye, sonra 1770'den 1771'e kadar hüküm süren bir Kırım hanıdır. III. Selim Giray, II. Fetih Giray'ın oğludur. İlk saltanatı Eylül 1765'te başladı. Başlangıçta Rus İmparatorluğu ile arası kötüydü, daha sonraları kürk ve gümüş hediyeler aldıktan sonra bir Rus elçilerin Bahçesaray'a atanmasını kabul etti. 1765 yılında sultana bağlılık yemini için İstanbul'a çağrıldı, daha sonra ise ilk kez Kırım Hanlığı tahtına çıktı. İki yıllık saltanatından sonra tahttan azledildi, 1770'de ise ikinci kez tahta çıktı. 1781'de öldü. ENPPİ (spor kulübü) ENPPİ () ya da tam adıyla Nadi ENPPİ er-Riyadî (), Ed-Dûrî el-Mısrî'l-Mümtaz'da mücadele eden Mısır kulübü. Kahire merkezli ENPPİ'ye bağlı olarak faaliyet göstermektedir. Lover (albüm) Lover, Amerikalı besteci ve söz yazarı Taylor Swift'in yedinci stüdyo albümüdür. 23 Ağustos 2019'da Republic Records tarafından yayımlanmıştır. Albümün yapımcılık görevini Swift'in yanı sıra Jack Antonoff, Joel Little, Louis Bell, Frank Dukes ve Sounwave üstlenmiştir. Dixie Chicks ve Brendon Urie (Panic! at the Disco) ile hazırlanmış ve söylenmiş iki adet single içeren albüm Me! ve You Need to Calm Down single'ları ile "Billboard" Hot 100 listesinde ilk on içerisinde yer almıştır. "Lover", çıkış yaptığı ilk haftada üç milyon satış adedine ulaştı ve bu sürede Avustralya, Kanada, Meksika, Hollanda, Yeni Zelanda, İspanya, İngiltere ve ABD gibi ülkelerde bir numara oldu. Albümü tanıtımı için Swift'in altıncı konser turu olacak Lover Fest, 20 Haziran 2020'de başlayacak. Albüm ve bünyesindeki single'lar 62. Grammy Ödülleri'nde "1989" (2014) ve "Reputation"ın (2017) ardından üst üste üçüncü kez En İyi Pop Vokal Albümü'ne aday gösterildi. On sekiz parçadan oluşan "Lover", Taylor Swift'in diskografisindeki en uzun albümdür. Bu parçaların haricinde delüks paketinde de Swift'in kaydettiği iki sesli not bulunur. Albümün açılış şarkısında "Reputation"ın isyankâr havasına son veren Taylor Swift'in hayat hikâyesi ismini yedinci şarkıdan alan Miss Americana belgesiyle anlatılmıştır. Albüm, sanatçının ana dallarından biri olan pop türünden şarkılara yer verirken hayatı ve sevgiyi eğlenceli yönleriyle ele almış hareketli şarkılardan oluşmaktadır. Halim Giray Halim Giray (1689 - 1759) 1755-1758 yılları arasında hüküm süren Kırım hanı. Babası IV. Saadet Giray, dedesi I. Selim Giray'dır. Actun Tunichil Muknal Yerel olarak ATM olarak da bilinen Actun Tunichil Muknal (Kristal Mezar Mağarası), Belize'nin Cayo İlçesi'ndeki San Ignacio şehri yakınlarında yer alan ve içerdiği iskeletler, seramikler ve taş eşya ile dikkat çeken bir Maya arkeolojik sit alanı ve mağaradır. Mağaranın ana odasında iskelet kalıntılarına sahip birkaç bölüm bulunmaktadır. En iyi bilinen iskelet, büyük bir olasılıkla 18 yaşlarındaki bir kıza ait olan ve kristal parlaklığı nedeni ile "Kristal Bakire" olarak bilinen kireçlenmiş bir kurbana ait iskelettir. Mağaradaki hayvan yaşamı büyük bir yarasa popülasyonu, büyük tatlı su yengeçleri, kerevit, kedi balığı ve diğer tropikal balıkları içerir. Mağarada amblypygi ve çeşitli yırtıcı örümcekler gibi büyük omurgasızlar da yaşar. Agouti ve su samuru da mağarayı kullanabilir. Bunlar ve diğer birçok tür, Belize'deki bu büyüklükteki nehir mağaralarında oldukça yaygındır. Lego Speed Champions LEGO Speed Champions, ilk kez 2015 yılında piyasaya sürülen Lego yapım kitlerinin otomobil yarışlarından esinlenilmiş bir temasıdır. Serinin ilk sürümünde Ferrari, McLaren ve Porsche modelleri yer almıştır. Temaya daha sonra Audi, Chevrolet, Ford, Mercedes-Benz, Bugatti ve Jaguar eklenmiştir. Lego City ve Yıldız Savaşları'nın ardından en popüler üçüncü LEGO serisidir. Speed Champions Teması LEGO'da çalıştığı sürede Otomotiv Tasarımcısı Craig Callum tarafından yaratılmıştır. 2015 yılında tema dönemin üç ikonik hiper otomobili olan Ferrari Laferrari, McLaren P1 ve Porsche 918 Spyder ile başladı. Ayrıca McLaren ve Ferrari'den Formula 1 arabaları ve Porsche 911 GT3 yarış arabalarını da içeriyordu. 2016 Ford Mustang, Chevrolet Corvette ve Camaro ile kaslı otomobiller olarak da bilinen Muscle otomobillerinin tanıtım yılı oldu. Ayrıca bir Ford Model A Hotrod ve F-150 Raptor'un yanı sıra Audi ve Porsche'den LMP yarış arabalarını da içeriyordu. 2017 yılı için Speed Champions Ferrari'den Formula 1 arabalarına ve şampiyonluk kazanan Mercedes AMG Petronas ekibine geri döndü. McLaren 720S, gerçek otomobilin Tasarımcısı'na benzeyen bir tasarımcı figürünü içeriyorudu. Tema 2018'de Nurburgring pist rekoru sahibi otomobil Porsche 919 Hybrid dahil olmak üzere Ferrari ve Porsche Yarış arabalarını içeren beş yeni setle geri döndü. Hatta 1967 Ford Mustang gibi daha klasik araçlar da seride yer aldıı. O yılki en büyük set, Ferrari yarış arabalarını ve Goodwood Festival of Speed'de sıklıkla yarıştığı görülen Pink Floyd'dan Nick Mason'un sahibi olduğu Ferrari 250 GTO'yu içeriyordu. Seride piyasaya çıkan en popüler otomobil 2015 yılında piyasaya sürülen McLaren P1 idi. Tema, standart LEGO unsurlarını kullanarak ikonik ve egzotik yarış arabalarının ve süper arabaların model versiyonlarını oluşturmayı hedefliyor. Bu yüzden, otomobillere daha fazla ayrıntı ekleyerek LEGO CITY gibi diğer serilerden ayrılması amacıyla otomobiller için daha önce LEGO'da kullanılmayan "6 çıkıntılı" bir formatla üretilmiştir. E3 2019'da Lego ve Playground Games, Forza Horizon 4'e seriden birkaç araba ve Lego parçalarından yapılmış yeni bir mekan içeren yeni bir genişletme paketi eklemek için ortaklık kurduklarını açıklandı. Genişletme paketi 13 Haziran 2019'da piyasaya sürüldü. 2019'un sonlarında LEGO, 2020 Speed Champions setinin tamamının 8 çıkıntıya yükseltileceğini duyurdu. Animal Crossing (video oyunu) Animal Crossing ( "Dōbutsu no Mori Prasu"), 2001 yılında Nintendo tarafından geliştirilen bir yaşam simülasyonu video oyunudur. Oyun, "Animal Crossing" serisinin ilk oyunu olup ilk olarak Nisan 2001 tarihinde Japonya'da Nintendo 64, daha sonra aynı yılın Aralık ayında Japonya ve sonraki yıllarda Kuzey Amerika, Avustralya ve Avrupa'da GameCube için piyasaya sürüldü. Daha geliştirilmiş bir sürümü olan e+ ise Haziran 2003'te piyasaya sürüldü. "Animal Crossing", insan oyuncu karakterinin antropomorfik hayvanlarla dolu bir köye taşındığı açık uçlu bir oyundur. Oyun boyunca oyuncu, GameCube'un hafıza kartı aracılığıyla hayvanlarla ve diğer oyuncularla etkileşime girebilir. Oyun, GameCube'un dahili saati ve takvimi ile senkronize edilir ve oyunun gerçek zamanlı olarak oynanmasına izin verir, bu da mevsimleri ve tatilleri takip eder. "Animal Crossing", eleştirmenler tarafından büyük bir beğeni ile karşılandı ve yaklaşık 2 milyon adetten fazla sattı. Antigua ve Barbuda'nın parişleri ve bağımlılıkları Antigua ve Barbuda, şunlardan oluşan bir ada ülkesidir: Altı parişe bölünmüş Antigua adası ve Barbuda adası ile Redonda adasının iki bağımlılığı. Barbuda ve Redonda'ya bağımlılık denilse de, bunlar devletin ayrılmaz parçalarıdır ve bu da onları esasen idari bölümler haline getirir. Bağımlılık sadece unvanlarıdır. Salgı kofulu Salgı kofulu, golgi aygıtında üretilen salgıların ve metabolizma sonucu meydana gelen atık maddelerin hücre dışına verilmesini sağlayan keseciklerdir. Bitkiler ve ayrıştırıcı mantarlar, sindirim enzimlerini salgı kofulları oluşturarak ekzositozla hücre dışına verir. Arzularkabaköy, Gümüşhane Arzularkabaköy, Gümüşhane'nin merkez ilçesine bağlı bir beldedir. Belde; Osmangazi, Fatih, Ekinciler, Esentepe, Mezire ve Gaziler olmak üzere 6 mahalleden oluşmaktadır. Belde, Arzular ve Kabaköy yerleşimlerinin birleşmesiyle meydana gelmiştir. Yerleşim, Bizans döneminde Leri/Lerin (Λερί, Λερίν) bölgesinde olup Leri piskoposluğunun da merkezi konumundaydı. Kabaköy yerleşiminde, günümüzde cami olarak kullanılan Aya Sofya adı verilen kiliseyi Bryer ve Winfieldt gibi tarihçiler 6. yüzyıla tarihlendirmektedir. 9. yüzyılda Leri piskoposluğunun kurulmasıyla muhtemelen tarihi kilise de tamir görerek Aya Sofya adını almış ve 1737 yılında camiye çevrilene kadar kilise olarak kalmıştır. 1518 ve 1530 yılı Osmanlı kayıtlarında Arzular yerleşiminin adı "Sobran" olarak geçmekte olup bu tarihlerde köyde sadece Hristiyan nüfus yaşamaktaydı. 1591 tarihli Avârız Defterinde de "Sobran" yerleşiminde avârız vergisine konu sadece Hristiyan hane bulunmaktaydı. 1642 tarihli Avârız Defterine göre, 1518 ve 1591 yılı kayıtlarında ismi yer almayan Kabaköy yerleşiminin adı da "Kabakilise" olarak bahsedilmiştir. Yine bu tarihli deftere göre Sobran köyünde Müslüman ve Gayrimüslim, Kabakilise ve Aşağı Sobran köylerinde sadece Müslüman olmak üzere avârıza konu haneler bulunmaktaydı. 1828-1829 Osmanlı-Rus Savaşı esnasında Gümüşhane ile birlikte günümüz yerleşimi de Ruslar tarafından bir süreliğine ele geçirilsede Osmanlı karşı saldırısı sonrasında 1829 yılında Rus ordusunun geri çekilmesi esnasında bir kısım Hristiyan halkta onlarla birlikte bölgeyi terk etmeye başlamıştır. Ayrıca yaşanan savaşlar nedeniyle bölgede yaşanan otorite boşluğunun oluşturduğu karışıklıklar ve bölgenin en önemli gelir kaynağı olan madencilik faaliyetlerinin 19. yüzyıl ortalarından itibaren bitmesiyle, tarımsal faaliyetlerin de son derece kısıtlı bölgeden Osmanlı toprakları içerisindeki diğer yerlere ya da Rusya idaresindeki topraklara Müslüman ve Hristiyan göçleri başlamış olup Sobran'dan da başka yerlere Hristiyan göçleri yaşanmıştır. Yaşanan göçler sonucunda 1876 yılı sayımına göre, Sobran köyünde 20 hanede 70 kişi, Kabakilise köyünde ise 30 hanede 75 kişi yaşamaktaydı. Gümüşhane'nin 19 Temmuz 1916-15 Şubat 1918 tarihleri arasında Rus işgali altında kaldığı dönemde Rus askerlerin Kabaköy'e de geldikleri bilinmektedir. 1935 yılı nüfus sayımında Gümüşhane'nin merkez kazasının Kovans nahiyesine bağlı görünen Sobran (Arzular) köyünde 528, Kabakilise (Kabaköy) köyünde de 611 kişi yaşamaktaydı Her iki köyün ismi de ilerleyen yıllarda değiştirilerek günümüzdeki adlarını almışlardır. Arzular köyü, 1999 yılında belde statüsü almaya hak kazanmış ve Arzular beldesi adını almıştır. Arzular beldesi, 2007 yılından sonra Kabaköy köyüyle birleşmiş olup 2011 yılında da Arzularkabaköy adını almıştır. Kabaköy ise, 2008-2012 yılları arasında beldeye aynı adla bağlı bir mahalleyken 2013 yılından itibaren Gaziler Mahallesi adını almıştır. Belde, Gümüşhane il merkezine 20 km uzaklıktadır. Ali Karakaya Ali Karakaya 1 Ocak 2002 doğumlu Türk futbolcudur.Süper Lig kulüplerinden Konyaspor'da forma giymektedir. Futbola doğduğu şehirde başlayan Ali ilk olarak bir sezon Isparta Merkez Gençlikspor'da forma giydi.Ardından Gülspor'a transfer olan Ali Karakaya burada da 1 sezon kalmasının ardından 2015 yılında,profesyonelliğe adım attığı kulüp olan Konyaspor'a geldi. 2019 yılında Konyaspor ile profesyonel sözleşme imzalayan Ali Karakaya henüz bir Süper Lig maçında görev alamamıştır. Star Fox 64 Star Fox 64 ( "Sutā Fokkusu Rokujūyon"), 1997 yılında Nintendo tarafından geliştirilen bir 3D shoot 'em up video oyunudur. Oyun, önceki "Star Fox" oyununun remake bir sürümü olup Nisan 1997 tarihinde Japonya'da ve sonraki aylarda diğer ülkelerde Nintendo 64 için piyasaya sürüldü. "Star Fox 64", başlangıçta birlikte gelen Rumble Pak desteği içeren ilk Nintendo 64 oyunuydu. Oyun piyasaya sürüldüğünden beri 4 milyondan fazla sattı ve bu da onu sistemdeki en çok satan oyunlardan biri haline getirdi. Oyun; hassas kontrolleri, çok oyunculu modları, ses oyunculuğu ve çoklu oyun yollarının kullanımı sayesinde büyük beğeni topladı. Birçok eleştirmen ve oyuncu tarafından tüm zamanların en iyi video oyunlarından biri olarak kabul edildi. 2011 yılında Nintendo 3DS için "Star Fox 64 3D" adlı bir otostereoskopik remake sürümü piyasaya sürüldü. Bakugan: Battle Planet bölümleri listesi Ã‡oban uydu Çoban uydu (veya çoban ay), gezegen halkası malzemesindeki bir boşluğu temizleyen veya parçacıkları içerdiği bir halka içinde tutan küçük bir doğal uydudur . Bu isim, çoban olarak halka parçacıklarının "sürüsünü" sınırlandırmalarının bir sonucudur. Yerçekimi etkileri nedeniyle çoban uydular halkalardaki parçacıkları toplar ve yörüngesel rezonans yoluyla orijinal yörüngelerinden saptırırlar. Bu, halka sisteminde, özellikle çarpıcı Cassini Bölümü gibi diğer karakteristik bantlar veya halkaların garip "bükülmüş" deformasyonu gibi boşluklara neden olur. Jüpiter'in en küçük ve en içteki uyduları olan Metis ve Adrastea, Jüpiter'in halka sisteminde ve ayrıca Jüpiter'in Roche sınırındadır. Bu halkaların, Jüpiter'in gelgit kuvveti tarafından bu iki uydudan çekilen ve muhtemelen halkadaki malzemenin yüzeye bombardımanı etkisiyle uzaya fırlatılan malzemeden oluşması mümkündür. Satürn'ün karmaşık halka sisteminde bu tür birkaç uydu vardır. Bunlar arasında Prometheus (F halkası), Daphnis (Keeler boşluğu), Pan (Encke boşluğu), Janus ve Epimetheus (her ikisi de A halkası) bulunur. Uranüs'ün halkaları arasında yer alan Cordelia ve Ophelia sırasıyla iç ve dış çoban uydulardır. Her iki uydu da Uranüs'ün eşzamanlı yörünge yarıçapındadır ve bu nedenle yörüngeleri gelgit yavaşlaması nedeniyle yavaş yavaş bozulur. Neptün'ün halkaları, Dünya merkezli gözlemlerde eksik yaylardan oluştuğu görüldüğü için sıra dışı olarak düşünülüyordu, ancak Voyager 2'nin görüntüleri, halkaların parlak yaylar içeren tam halkalar olduğunu gösterdi. Halkaların içindeki yayların çoban uydu Galatea ve keşfedilmemiş çoban uyduların yerçekimi etkisi ile oluştuğu düşünülmektedir. Bazı centaurların etrafında halkalar tespit edilmiştir. Chariklo'nun halkaları oldukça belirgindir ve halkaların ya bir çoban uydu tarafından yerinde tutulduğu ya da çok genç olduklarından şüphelenilmektedir. Chiron'un da Chariklo'nunkine benzer halkalara sahip olduğu düşünülmektedir. Çevresel sorunların listesi Bu liste, insan aktivitesinin, biyofiziksel çevre üzerindeki zararlı yönlerini oluşturan çevresel sorunların bir listesidir. Genel anlamda; sorunlar, etkileri ve hafifletici unsurlar olarak sınıflandırılırlarsa da, etkilerin birbirine bağlı olduğu ve yeni etkilere neden olabilecekleri gözden uzak tutulmamalıdır. Manila Luzon Karl Philip Michael Westerberg (d. 10 Ağustos 1981) sahne adıyla Manila Luzon, Amerikalı drag queen, şarkıcı ve realite programı kişiliği. "RuPaul's Drag Race'in" üçüncü sezonununda ve "RuPaul's Drag Race All Stars'ın" birinci ve dördüncü sezonlarında yarışmacı olmasıyla bilinmektedir. Adını Filipinler'in başkentinden Manila'dan ve Filipinler'in en büyük adası ve annesinin doğduğu yer olan Luzon'dan alır. Babası Alman ve İsveç kökenli bir Amerikalıdır. Luzon Minnesota doğumludur ve Los Angeles'ta ikamet etmesiyle birlikte New York'u da "yurdu" olarak görmektedir. Manila ayrıca derleme albüm serisi olan "Christmas Queens'de" de yer almaktadır. Fugitive of the Judoon "Fugitive of the Judoon", Büyük Britanya bilimkurgu dizisi "Doctor Who"nun on ikinci sezonunun beşinci bölümü. İlk kez 26 Ocak 2020 tarihinde BBC One kanalında yayınlanmıştır. Vinay Patel ve baş yazar Chris Chibnall'ın yazdığı bölümün yönetmenliğini Nida Manzoor üstlenmiştir. Bölümün başrolleri On Üçüncü Doktor rolüyle Jodie Whittaker ve onun yol arkadaşları Graham O'Brien rolüyle Bradley Walsh, Ryan Sinclair rolüyle Tosin Cole ve Yasmin Khan rolüyle Mandip Gill olmuştur. Ayrıca Kaptan Jack Harkness rolüyle John Barrowman geri dönmüştür. Judoon, Gloucester'a iner ve kaçaklardan birini aramak üzere şehri güç alanı ile kilitler. Lee ve Ruth Clayton'ın apartman dairesine saldırmak üzerelerken Doktor, buna müdahale eder ve çifti sorgulamak için saldırıyı durdurur. Bu arada Graham, Kaptan Jack Harkness'ın pilotluk yaptığı çalıntı bir uzay gemisine Harkness tarafından ışıklanır. Harkness, Graham'i Doktor sanır. Clayton'ların dairesinde küçük bir uzaylı kutusunu keşfeden Doktor, ona gerçeği söylemesi için baskı yapar ancak Lee reddeder. Herkes kaçarken Lee, Judoon'a teslim olur ve kaçağı avlamak için Judoon'la sözleşme yapan Gat tarafından öldürülür. Ryan ve Yaz de Harkness'ın gemisine ışınlanır ve gemi, çalınan kişiler tarafından saldırıya uğrar. Doktor ve Ruth, Gloucester Katedrali'ne kaçar ancak etrafları Judoon ile çevrilir. Kontrol edemediği bir içgüdüyle Ruth, Judoon'u bastırır ve onları gitmeleri için zorlar. Ruth daha sonra eylemlerini açıklayamaz ve Judoon'a saldırdığında kendi vücudunun kontrolünde olmadığını söyler. Lee'den gelen mesaj, Ruth'un anısını tetikler ve Doktor'la beraber kendisinin büyüdüğü bir deniz fenerine gider. Judoon'un güç alanı nedeniyle Doktor'u gemiye ışınlayamayan Harkness, yol arkadaşlarına gelecekten bir mesaj verir: "yalnız siberadamdan" sakınmak ve ona istediğini vermemek. Geminin hırsızlık önleme sistemi nedeniyle ışınlanmak zorunda kalır ve bu arada yol arkadaşları da önceki bulunduğu yere ışınlanır. Doktor ve Ruth, deniz fenerine vardıktan sonra Ruth dışarıda bir alarm kutusu bulur ve Doktor dışarıda araştırma yapar. Ruth, camı kırar ve enerjiyi yutar. Bu arada Doktor, dışarıda toprağa gömülmüş bir TARDIS bulur. Ruth görünür ve gerçek kimliğini açıklayarak Doktor'un bir rejenerasyonu olduğunu söyler. İç kısmı Doktor'unkinden farklı olan TARDIS'e girerler ve sonik tornavida ikisini aynı kişi olarak okumasına rağmen birbirlerini geçmişi olarak hatırlamazlar. Ruth bir zamanlar Gat için çalıştığını ve kendisini bukalemun kemeri aracılığıyla Gat'tan gizlediğini, Lee'nin de kendisinin koruyucusu olduğunu açıklar. TARDIS, Ruth'un Gat'le yüzleştiği Judoon gemisine getirilir. Ruth'un uyarısına rağmen Doktor, kimliğini açıklar. Gat, Ruth'un Gallifrey'ye geri döndürülmesi emrini verdiğini söyler. Onlar için Gallifrey hâlâ yerindedir ve Doktor, bulundukları konumun Ruth ile kendisinin geçmişi olması gerektiği sonucuna varır. Doktor, Gat'e Gallifrey'nin yok edildiği anılarını gösterir. Buna şok olan Gat olanlara inanmaz ve Ruth'a ateş eder, ancak ateş geri teper ve Gat'i öldürür. Ruth, Doktor'u Gloucester'a geri döndürür ve ikisinin yolları ayrılır. Yol arkadaşları, Doktor'la bir araya gelir ve ona Harkness'ın mesajını iletir. Usta, Harkness ve Ruth ile yaşadığı son olaylardan sonra şaşkın olan Doktor, kendisi için bir şeyin geleceğini hissettiğini söyler. "Fugitive of the Judoon", önceki sezon "Demons of the Punjab" bölümünün senaristi Vinay Patel ve baş yazar Chris Chibnall tarafından yazılmıştır. Jo Martin, Ruth Clayton adlı bir karakterle görünmüş; daha sonra Doktor'un bilinmeyen bir rejenerasyonu olduğu ortaya çıkmıştır. Ayrıca ekipte yer alan Neil Stuke, Judoon rolünü oynamıştır. Ekip kadrosunun daha geniş versiyonu Ocak 2020'nin başında yayımlanan "Doctor Who Magazine" 547. sayısında gösterilmiştir. Bölümde John Barrowman, on yıllık bir aradan sonra Jack Harkness rolüyle geri dönmüştür. Barrowman'ın görünüşü bölüm yayınlanmadan önce duyurulmamıştır. Nida Manzoor, üçüncü blokta yer alan dördüncü ve beşinci bölümleri yönetmiştir. Çekimler 22 Mayıs ve 23 Mayıs 2019 tarihinde Gloucester'ta yapılmıştır. Daha önce Gloucester'da 2008 özel bölümü "The Next Doctor" çekilmiştir. "Fugitive of the Judoon", ilk kez 26 Ocak 2020 tarihinde yayınlanmıştır. "The Daily Telegraph"a göre the BBC, bölümün yayınlanmasından sadece birkaç saat öncesine kadar basın önizlemelerini durdurmuş ve bölüm içindeki sürprizlerin açığa çıkmamasını istemiştir. "Fugitive of the Judoon", yayınlandığı gece 4,21 milyon seyirci tarafından izlenerek Birleşik Krallık'ta o gün en çok izlenen altıncı program olmuştur. Bölümün Audience Appreciation Index skoru 83 olarak belirlenmiştir. Bölüm, tüm BK kanallarında 5,57 milyon seyirciye ulaşmıştır. Bölüm, Rotten Tomatoes'den %100'lük bir skor elde etmiş ve 18 yorum içinde 8,25/10 puan almıştır. Tokyo Metropolitan Ulaşım Bürosu Tokyo Metropolitan Ulaşım Bürosu ( "Tōkyō-to Kōtsū-kyoku") veya , Tokyo Metropolitan Hükûmeti'ne bağlı Tokyo'daki ulaşım hizmetlerinin işletilmesinden sorumlu bir bürodur. 1 Ağustos 1911 tarihinde kurulmuş olup Tokyo Metro ile birlikte Tokyo metrosunu işleten iki kuruluştan biridir. , 109.0 km uzunlukta olup dört hat ve 106 istasyona sahiptir. Tokyo Metropolitan Ulaşım Bürosu, metro hatlarına ek olarak Tokyo'nun kent merkezindeki yerel otobüs hizmetlerini, Toden Arakawa Hattı tramvayı, Ueno Hayvanat Bahçesi Havarayı ve Nippori-Toneri Liner otomatik raylı sisteminin yanı sıra şehirdeki büyük bir fiber optik kablo ağını ve birkaç elektrik jeneratörünü de işletmektedir. The Spy The Spy (), ilk bölümü 6 Eylül 2019 tarihinde yayınlanan ve Gideon Raff tarafından yaratılan, İsrail'in Mossad casusu Eli Cohen'in gerçek hayatına dayanan, casusluk türündeki Fransız Canal + ve Amerikan Netflix ortak yapımı internet dizisi. Dizi, "Uri Dan" tarafından yazılan "İsrail'den gelen casus ( Eli Cohen vakası)" kitabından ilham alıyor. Ichabod Crane Ichabod Crane, ilk olarak 1820'de yayınlanan Washington Irving'in kısa hikâyesi "Sleepy Hollow Efsanesi" nde kurgusal bir karakter ve kahramanıdır. Popüler kültürde bu hikâye bazen "Başsız Süvari" olarak yeniden ele alınmaktadır.Irving'in öyküsü'nde öğretmenken karakter. Tim Burton'un yönettiği 1999 yapımı en son sinema uyarlamasında Pois müfettişi olarak değiştirilmiştir.Fox'ûn hazırladığı Sleepy Hollw dizisindeyse Amerikan devrimi sırasında görev yapan bir subay olarak gösterilmiştir. Kostas Varnalis Kostas Varnalis (; 14 Şubat 1884 - 16 Aralık 1974), Yunan şair. Dimotiki adı verilen halk Yunancasını kullanan şair, bununla birlikte şiirlerinde her zaman klasik ve geleneksel bir biçim tercih etti. 1920'li yıllardan itibaren Marksist bir görüş doğrultusunda politik şiirler yazdı, bu şiirlerinde ve diğer eserlerinde istihzalı bir üslup kullanırken klasik Yunan hikâyelerini de bu bağlamda yeniden ele aldı. 1884 yılında Bulgaristan'ın Burgaz şehrinde doğan Varnalis, 19 yaşına dek Yunanistan topraklarına ayak basmadı. Yunan kültürüne dair klasiklerden edindiği izlenimlerle beraber bu dönemde bir "sürgün nostaljisi"yle birlikte Yunanistan'a romantik bir anlayışla bakan şiirler yazdı, şiirlerinde geleneksel vezinler, kıta biçimleri ve uyaklar kullandı. 1902 yılında Atina Üniversitesine edebiyat okumak üzere üniversite öğrencisi olarak gittiğindeyse hayallerindeki ülkenin aksi gibi bir ülke buldu. Bu idealle gerçeklik arasındaki ikilik hissini bu dönem başta olmak üzere hayatı boyunca şiirlerinde yansıttı. Yunanistan'a geldiğinde, Dimotiki (Halk Yunancası) ile Katarevusa (Antik Yunanca etkisi taşıyan "yüksek dil") taraftarları arasında gerçekleşmekte olan standart dil tartışmasında, Angelos Sikelianos, Kostis Palamas gibi Atina Yeni Şiir Okuluna mensup şahsiyetlerin etkisinde kalarak Dimotiki'den taraf oldu, şiirlerini halk dilinde yazdı. Bununla birlikte geleneksel yöntemleri kullanmaya devam etti, hayatının ilerleyen yıllarında dahi serbest vezinle şiir pek yazmadı. Bunu takip eden yıllarda Varnalis "Orestis", "Afrodit", "Alkibiadis" gibi klasik dünyayı anlatan, yine Dimotiki diliyle yazılmış olsa da sone veya dörtlük biçiminde şiirler yazdı. Kayıp bir ihtişama duyulan nostalji bu eserlerde işlenir. "Afrodit" şiirinde tanrıça Afrodit'in, Ares ile seviştikten sonra bakireliğini Kıbrıs'ın Baf şehrinin sularında yıkanarak geri kazanması, yazarın ilerleyen yıllarında iyice belirginleşecek olan ironik veya istihzalı bir tonu yansıtır. 1912-13 yıllarındaki Balkan Savaşı'nda görev alsa da, bu yıllarda Megali İdea'ya olan inancı ve ulusal idealizme olan inancı kayboldu, sola ve Marksizme doğru kaydı. Örneğin 1913 yılında yazdığı bir sonesinde antik çağlarda halkın arasından geçerken kullanılan dili anlayamayan bir soyluyu iğnelemekteydi. Bunu takip eden I. Dünya Savaşı tecrübesi, 1919'da bir yıl boyunca Paris'te yaşaması ve Yunan ordusunun Anadolu'daki savaşı kaybetmesiyle birlikte daha siyasi konulara döndü ve sol görüşleri perçinlendi. Şiirlerinin dili satirik, propagandavari bir hâl aldı. Paris'te savaş sonrası yıllardaki Marksist düşünce ve devrimci faaliyetlerin yanı sıra Parnasizm akımının da etkisinde kaldı. Bu yıllarda yazdığı, 1922'de yayımlanan, üç kısma ayrılan "Yanan Işık" ("To fos pu kei") kitabı Yunan edebiyatının ilk Marksist eseri kabul edilebilir. Bu şiirde "yanan ışık", insanlığın çağlar boyunca süren "özgürlük mücadelesi"ni temsil etmekte ve proleterlerin çıkarlarını savunan Önder'de kişilik bulmaktadır. Tanrı'nın değil, "muhtaçlığın çocuğu" olan Önder, elindeki kılıçla "Emek Krallığı"nı kurmak için "Patronlar Cumhuriyeti"ne, dine ve entelektüellerin halkı devrimden uzaklaştıran idealizmine karşı mücadele eder. Bu yolda eleştirdiği kesimleri kişileştirir: Maymun figürü, "satılık kalemler"i, gerçeklikten nefret eden ve ustalarının talimatları doğrultusunda kendi ikballeri için kalemlerini kullanan yazarları ve entelektüelleri temsil eder. Aristia figürü oligarşiyi temsil eder. Aristia ve Maymun'un sarılması sırasında Önder, cesur sözleriyle köleleri sürükleyip karanlığı dağıtır. Bu bakımdan şair "klasik" bir proletarya şiiri yazmıştır. 1925 yılında edebiyat öğretmenliğinden atılan Varnalis, 1927'de aynı epik-lirik üslupla kaleme aldığı ikinci kitabını, "Kuşatılan Köleler"i ("Sklavi poliorkimeni") yazdı. Yine üç kısma ayrılan bu kitapta, "savaşın ve yalanların" kurbanı olan, "efendileri" tarafından kandırılıp savaşa sürüklenen "köleler", gerçekleri görmekten âcizdirler. Bu kitap Yunan ordusunun Anadolu'da uğradığı yenilginin etkisiyle yazılmış, savaşa ve milliyetçilikle halkı savaşa sürükleyen düşünceye karşı nefreti ifade eden bir yapıttır. İlerleyen yıllarında Varnalis "Sokrates'in Gerçek Savunması" (1933) ve "Penelope'nin Günlüğü" (1946) gibi düz yazı eserler de verdi. Bu eserlerde yazar geçmişin figürlerini hicivle almaktadır. "Sokrates'in Gerçek Savunması" kitabında Sokrates, savunmasını Platon'un diliyle değil, Marksist bir ağızla yapar. Anitus, Meletus ve Likus'un suçlamalarının altında burjuva hassasiyetlerinin yattığını söyler, Antik Atina'nın devlet dinini, işçilerin oy hakkı olmamasını, konuşma özgürlüğünün yokluğunu eleştirir. Yunanistan hükûmetleri tarafından Komünist Partinin adamı olarak görülen Varnalis, birden çok kez tutuklanmış ve eserleri "bozguncu" olarak nitelenip kınanmıştır. Sovyetler Birliği'ndeyse popülist tonu nedeniyle nam yapmış ve Lenin Barış Ödülü'ne layık görülmüştür. Kimon Friar'ın değerlendirmesine göre Varnalis'in şiirinin çevirileri, orijinal halk dilinin duygusunu yansıtmaktan âcizdir: "Yazıldığı dilden koparılan proleter şiirleri, çevirilerinde saf birer propaganda şiiri olarak görünmektedir." Aksanlı taverna şiirleri de yazan Varnalis'in bu şiirlerini ise Friar "çeviriye dayanması imkânsız" olarak değerlendirmektedir. 1818 Antlaşması Londra Konvansiyonu, 1818 Anglo-Amerikan Konvansiyonu, 1818 Konvansiyonu veya sadece 1818 Antlaşması olarak da bilinen, ABD ve Birleşik Krallık arasında balıkçılık, sınır ve kölelerin restorasyonuna ilişkin sözleşme imzalanan uluslararası bir antlaşmadır. İki ülke, 49° kuzey paralelini kapsayan bir sınır çizgisini kabul ettiler , çünkü kısmen düz çizgi sınırının araştırılması, havzalara dayalı önceden var olan sınırlardan daha kolay olacaktı. Kylin Kylin, Çin Hükmeti'nin "Siber Güvenlik" adı altında tercih ettiği FreeBSD tarzında olan bir dağıtımı olmasıyla beraber resmiyet dışı (Şahsi) kullanıcısı sayısı bilinmemektedir. Linux'un diğer bir işletim sistemi (dağıtımı) olan Ubuntu arayüzüne benzerliği ile dikkat çekebilen bir sistem olup bazı köklü değişimleri (Yazılım Araçları) saymazsak Ubuntu dağıtımının Çince versiyonu da diyebiliriz. Aslında MEPIS,Kantoix gibi kullanım mantığı olan işletim sistemleri arasında yerini koruyor. Johann Gottfried Galle Johann Gottfried Galle (9 Haziran 1812 – 10 Temmuz 1910) Alman astronom. Radis, Almanya'da doğan Galle, Berlin Gözlemevi'nde 23 Eylül 1846'da öğrencisi Heinrich Louis d'Arrest'in yardımıyla Neptün'ü bilerek gözlemleyen ilk kişi oldu. Urbain Le Verrier, Neptün'ün varlığını ve konumunu ilk öngören kişiydi, koordinatları Galle'ye göndererek doğrulamasını istedi. Galle, Le Verrier'in mektubunu aldığı akşam yaptığı gözlemde mektuptaki koordinatların 1° yakınında gezegeni gözlemledi. Neptün'ün keşfi, gök mekaniğinin çarpıcı bir doğrulaması oldu ve 19. yüzyıl biliminin önemli anlarından biriydi. Google, Johann Gottfried Galle'nin 200. Doğum Günü'nü Google Doodle ile kutladı https://www.google.com/doodles/johann-gottfried-galles-200th-birthday ! Nikos Engonopulos Nikos Engonopulos (; 21 Ekim 1910 - 31 Ekim 1985), Yunan şair ve ressam. Gerçeküstücülük akımının Yunanistan'daki önde gelen temsilcilerindendir. Örtülme Örtülme veya Oklüzyon, bir nesne onunla gözlemci arasında geçen başka bir nesne tarafından gizlendiğinde meydana gelen bir olaydır. Terim genellikle astronomide kullanılır, ancak ön plandaki bir nesnenin arka plandaki bir nesnenin görülmesini engellediği herhangi bir durumu da ifade edebilir. Bu genel anlamda, ön plan nesneleri zaman içinde değiştikçe uzak nesneleri dinamik olarak gizlediğinde, alçaktan uçan uçaklarda (veya bilgisayar tarafından oluşturulan görüntülerden) gözlemlenen görsel sahne için de geçerlidir. Daha yakın olan beden daha uzağa olanı tamamen gizlemezse, olaya transit denir. Geçiş gözlemcinin gölgede kalmasına sebep olursa buna tutulma denir. André Brahic Neptün'ün halkaları temelde beş ana halkadan oluşur ve ilk olarak 1984'te Şili'de La Silla Gözlemevi'nde (ESO) Patrice Bouchet, Reinhold Häfner ve Jean Manfroid tarafından; Paris Gözlemevi'nden André Brahic ve Bruno Sicardy tarafından önerilen bir gözlem programı sırasında keşfedilmiştir. Brahic, Adams halkasının içindeki yayların adlarını - Liberté, Égalité ve Fraternité (Özgürlük, Eşitlik ve Kardeşlik)- vermiştir. 1990'da bir asteroite 3488 Brahic adÄ± verildi. 2001 yılında kendisine Carl Sagan Madalyası verildi. Harold Reitsema Harold James Reitsema (d.1948) Amerikalı astronom. Neptün'ün bilinen uydularından beşincisi Larissa ve Satürn'ün onüçüncü uydusu Telesto'yu keşfeden ekibin bir üyesidir. Reitsema ve meslektaşları, uyduları yer tabanlı teleskop gözlemleriyle keşfettiler. Astronomik kullanım için mevcut ilk CCD'lerden birine sahip bir koronagrafik görüntüleme sistemi kullanarak, Telesto'yu ilk kez 8 Nisan 1980'de, aynı zamanda Satürn'ün bir uydusu olan Janus'u gözlemleyen ilk gruplardan biri olduktan sadece iki ay sonra gözlemlediler. Ayır bir gökbilimciler ekibinin bir parçası olan Reitsema, 24