ve bunlardan 38.945'i hakkında adli veya idari işlem yapıldığı için görevine son verildi. İnsan Hakları Derneği'nin koruculuk sistemine yönelik raporuna göre 1990'dan bu yana 183 kişi köy korucuları tarafından öldürüldü, 259 kişi yaralandı. Mayıs 2009'da Mardin'in Mazıdağı ilçesi Bilge köyünde 7’si çocuk 44 kişinin öldürüldüğü katliamın zanlısı Mehmet Çelebi, 17 yıl koruculuk yaptığını ve iki faili meçhul cinayete tanıklık ettiğini dile getirdi. Çelebi'nin ihbarıyla tutuklanan köy korucusu Burhan Çelebi'nin, 5 Ağustos 1994'te öldürülen Davut Karçi’yi tasarlayarak öldürmek suçundan ömür boyu hapis istemiyle yargılanmasına başlandı, ancak dava zaman aşımından düştü. İnsülin İnsülin, moleküler ağırlığı 5,8 kilodalton (kDa) olan, polipeptit yapılı ve vücuttaki karbonhidrat özüştürmesinin düzenlenmesinde glukagon ile birlikte rol alan bir hormondur. Kan şekerini düşürücü etki yapar. Pankreasın hormonal salgı birimleri olan Langerhans adacıklarından salgılanan insülinin adı da Latince'de "ada" anlamına gelen ""insula"" sözcüğünden türetilmiştir. İnsülinin, karbonhidrat özüştürmesinin birincil dengeleyicisi olmanın yanında, karbonhidrat metabolizması ile ilişki içinde bulunan yağ ve protein metabolizmaları üzerinde de önemi vardır ve kandaki insülin derişimi değişikliklerinin tüm bedende yaygın etkileri bulunur. Bu hormonun tam yokluğu, şeker hastalığının 1. tipine (yüksek şeker); görece azlığı ya da insüline karşı direnç ya da her ikisinin birlikte olması ise 2. tip şeker hastalığına (düşük şeker) yol açar. Bu doğrultuda, endüstriyel olarak üretilmiş olan insülin, tip-1 şeker hastalığında ve başka ilaçların yetersiz kaldığı tip-2 şeker hastalığı vakalarında ilaç olarak kullanılır. İnsülinin yapısı hayvanlar arasında görece küçük farklara bağlı bir çeşitlilik gösterir ve insan insülinine en benzer yapıdaki insülin, arada tek bir aminoasit biriminin farklı oluşuyla, domuz insülinidir. İnsülinin karbonhidrat metabolizması üzerindeki düzenleyici işlevinin etkinliği de insandan insana değişkenlik gösterebilmektedir. 1869 yılında Berlin'de bir tıp öğrencisi olan Paul Langerhans, mikroskopla pankreasın yapısını incelerken, pankreasın dış salgı (ekzokrin) dokusunun içinde yayılmış ve daha önce belirlenememiş hücre kümelerine rastlamıştır. Bir süre sonra Eduard Laguesse, daha sonraları "Langerhans adacıkları" diye adlandırılacak olan ve o dönemde işlevleri bilinmeyen bu hücreler için, sindirimde rolü olan bir salgı üretiyor olabilecekleri fikrini öne sürmüştür. 1889'da Polonya asıllı Alman tıp doktoru Oscar Minkowski, Joseph von Mehring ile birlikte yürüttükleri bir çalışmada, pankreasın sindirim üzerindeki bu öngörülmüş rolünü gösterebilmek için sağlıklı bir köpeğin pankreasını çıkarmıştır. Bundan birkaç gün sonra, Minkowski'nin hayvan bakıcısı tarafından köpeğin idrarının üzerinde sineklerin uçuştuğunu fark edilmiş ve köpeğin idrarı test edildiğinde de içinde şeker olduğu ortaya çıkmıştır. Bu, pankreas ve şeker hastalığı arasındaki ilişkiyi ortaya koyan ilk bulgu olmuştur. 1901 yılında ise, Eugene Opie'nin Langerhans adacıkları ile şeker hastalığı arasındaki ilişkiyi ""Şeker hastalığının nedeni, Langerhans adacıklarındaki harabiyettir ve yalnızca bu adacıkların kısmen ya da tamamen harabolmasıyla gelişir"" cümlesi ile açıkça ortaya koymasıyla, bir başka önemli adım atılmıştır. Ondan sonraki 20 yıl boyunca, adacıkların salgılarını toplayıp, ilaç olarak kullanmak için birçok çalışma yapılmıştır. 1906 yılında, George Ludwig Zuelzer köpeklerin pankreas özütüyle iyileştirilmesinde kısmen başarı sağlamış, fakat çalışmalarını sürdürememiştir. 1911'le 1912 yılları arasında, Chicago Üniversitesi'nden E. L. Scott sulandırılmış pankreas özütlerini kullanmış ve glikozüride hafif bir azalma gözlediğini not etmiştir ama şefini ikna edememiş ve araştırması da durdurulmuştur. 1919'da ise Rockefeller Üniversitesi'nden Israel Kleiner benzer etkileri göstermiştir ama o da I. Dünya Savaşı nedeni ile kesilen çalışmalarına bir daha dönememiştir. Rumen Tıp Okulu'nda () fizyoloji profesörü olan Nicolae Paulescu, Fransa'da sürdürülüp Romanya'da da patenti alınmış benzer bir çalışmayı 1921'de yayımlamıştır ve o zamandan beri de Rumenler, insülini keşfeden kişi olma unvanının Nicolae Paulescu'ya ait olduğunu savunagelmişlerdir. Ancak, 1923'te Nobel ödülleri komitesi, insülinin elde edilmesine yönelik kullanışlı bir yöntem buldukları için Toronto Üniversitesi'nden bir ekibi ödüllendirmeyi uygun bulmuştur. Bu ödülü getiren gelişmelerin oluşu şöyledir: İnsülin molekülünü oluşturan aminoasitlerin tam dizilimi (birincil yapı) ise İngiliz moleküler biyolog Frederick Sanger tarafından belirlenmiştir ve yapısı tamamen çözümlenebilen ilk protein insülin olmuş, Sanger de bunun için 1958 yılının Kimya'da Nobel Ödülü'ne layık görülmüştür. Dorothy Crowfoot Hodgkin ise, yıllar süren uğraşlardan sonra 1967'de, molekülün 3 boyutlu yapısını X ışını saçılımı çalışmaları ile belirlemiş ve o da Nobel Ödülü'ne layık görülmüştür. Sabancı Üniversitesi Sabancı Üniversitesi, 1994 yılında Hacı Ömer Sabancı Vakfı önderliğinde Sabancı topluluğu tarafından kurulma karar alınmış ve Ekim 1999'da ilk öğrencilerini karşılayarak öğretime başlamış bir vakıf üniversitesidir. Sabancı Üniversitesi, Türkiye'de liberal bilimler tarzı eğitim veren tek yükseköğretim kurumudur. Bu sistem altında tüm öğrenciler ilk sene bir çekirdek ders grubuna tabi tutulmakta, ikinci sınıfta belirli bir bölüme odaklandıktan sonra, ikinci sınıftaki deneyimlerinin sonucunda ikinci sınıfın sonunda programlarını seçebilmektedirler. Times Higher Education'a göre en iyi 10 Türk üniversitesi sıralamasında 2. sırada yer almıştır. Sabancı Üniversitesi'nin kurulum süreci, yükseköğretim kurumlarının kurulup işletilmesi hakkının özel vakıflara da tanınmasıyla beraber başladı. Sabancı Topluluğu, Hacı Ömer Sabancı Vakfı önderliğinde, Sabancı Üniversitesi'nin kuruluş kararını 1994 yılında aldı. Ağustos 1995'te, 22 değişik ülkeden, çeşitli üniversite, bilim merkezi ve disiplinlere mensup 50'nin üzerinde bilim adamı, araştırmacı, öğrenci ve iş adamı İstanbul'da düzenlenen arama konferansında bir araya geldi. Konferans salonunda, kurulacak üniversitesinin felsefesinin "Birlikte yaratmak ve geliştirmek" olması kararlaştırıldı. Bu konferansı, öğrenci eğilimleri araştırmaları ile desteklenen tasarım komitelerinin çalışmaları ve oluşan akademik programlar izledi. Sabancı Üniversitesi'nin kuruluşuna izin veren kanun, 5 Haziran 1996 tarihinde yasalaştıktan sonra, 31 Temmuz 1997'de Üniversite kampüsünün temeli atıldı. Üniversite, Ekim 1999'da ilk öğrencilerini karşılayarak öğretime başladı. Sabancı Üniversitesi kuruluş ilkeleri doğrultusunda öğrencilerinin disiplinlerarası bir eğitim görmeleri amaçlanmış, okulun akademik yapısı da buna göre tasarlanmıştır. Sabancı Üniversitesi 3 fakülte ve 1 dil okulundan oluşmaktadır. Bunlar; Üniversite, "Türkiye’nin ilk bölümsüz üniversitesidir. "Alışılmış "bölüm" sisteminin disiplinlerarası etkileşimi engelleyebildiği, öğrenimde erken ve kısıtlı uzmanlaşmaya neden olduğu gerekçesiyle üniversitede akademik bölüm bulunmamaktadır. Üniversitede öğrenim görmek isteyen olan öğrenciler, üniversite giriş sınavı sonucuna göre tercihini yaparken "bölüm" değil, fakülte ve fakülte gruplarından seçim yaparlar. Üniversitede okumaya hak kazanan öğrencilerin iki yıllık Temel Geliştirme Programı'na başlayabilmeleri için üniversitenin İngilizce yeterlik sınavına girerek yeterlilik almaları ya da TOEFL IBT, CAE, CPE, FCE, KPDS, ÜDS, PTE Akademik, YDS, ELAE sınav başarısını ibraz etmesi gerekmektedir. Diğerleri ise, İngilizce hazırlık sınıfını başarıyla tamamladıktan sonra Temel Geliştirme Programı’na devam etmeye hak kazanmaktadır. Öğrenim sisteminin altyapısını oluşturan "Temel Geliştirme Programı" süresince öğrenciler, farklı disiplinlerden dersler alarak tüm lisans programlarını detaylı biçimde tanıma fırsatı elde etmektedir. Temel Geliştirme Programı iki aşamadan oluşmaktadır. Birinci aşamada, tüm öğrenciler, fen bilimleri, sosyal bilimler ve bu alanlarla ilgili diğer disiplinlerin bütünlük içinde ele alındığı "Üniversite Derslerini" almaktadırlar. Temel Geliştirme Programı'nın ikinci aşamasındaysa, öğrenciler, öğrenim görmek istedikleri programın giriş derslerini almaktadırlar. Öğrenciler, fazladan herhangi bir sınava tâbi tutulmaksızın 13 program arasından kendi diploma alanını belirlemektedir. Sabancı Üniversitesine giriş yapılmış fakültenin içerisinde, birinci sınıfı tamamlayan öğrenciler; lisans diploma programı bildirimi yapabilirler. Giriş yapmış oldukları fakülteden başka bir fakültedeki programı seçmek isterlerse, merkezi yerleştirme puanının, yurt içindeki bütün diğer üniversitelerin tercih edilmek istenen diploma programına eşdeğer bölümleri arasında en düşük taban puanından az olmaması gerekir. Temel Geliştirme Programı, Temel Geliştirme Yılı (TGY) ve Üniversite Dersleri'nden oluşmaktadır. Sabancı Üniversitesi'ne LYS üzerinden giriş yapan tüm öğrenciler İngilizce Dil Ölçme Sınavı (ELAE)'na girerler. Bu sınavda yeterli başarıyı sağlayamayan öğrenciler yoğun İngilizce ve Türkçe derslerinden oluşan Temel Geliştirme Yılına devam ederler. İngilizce Dil Ölçme Sınavı'nda başarılı olan öğrenciler ise birinci sınıfa başlarlar. Birinci sınıfta tüm öğrenciler çekirdek programa tabi tutulurlar. Bu doğrultuda girdiği fakülte'den bağımsız olarak bütün öğrenciler, lisans programının birinci sınıfında, iki dönem boyunca, Üniversitenin ikinci senesinde öğrenciler okumayı planladıkları bölüme giriş derslerini alırlar. Örneğin Endüstri Mühendisliği okumayı planlayan, fakat Ekonomi ve/veya Bilgisayar Mühendisliğinde aklı kalan bir öğrencinin ikinci sınıf ilk dönemde alacağı dersler şöyle sıralanabilir; Öğrenci ikinci sınıfın sonunda bir diploma programı bildirmek zorundadır. Fakat bu diploma programı mezuniyetten önce tekrar değiştirilebilir. Ayrıca tam olarak bir programa karar verememiş öğrenci diploma programı gerekliliklerini yerine getirdikten sonra istediği şekilde diğer branşlardan da ders alabilmektedir. Bireysel ve Akademik Gelişim Merkezi, Sabancı Üniversitesi öğrencilerinin üniversite hayatındaki yeni sorumluluklarına etkin ve güven içerisinde adapte olabilmelerine yardım etmek, onları teşvik etmek ve de bireysel ve akademik gelişimlerinin sürekliliğini desteklemek amacıyla kurulmuştur. BAGEM aşağıdaki destek birimlerinden oluşmaktadır: Akademik İletişim Hizmetleri, Akademik Başarı İzleme ve Danışmanlık Programı, Akademik Destek Programı, Engelsiz Üniversite Programı, Ders Değerlendirme, Psikoterapi ve Psikolojik Hizmetler, Öğrenci Danışmanlık Sistemi, Toplumsal Duyarlılık Projeleri. Sabancı Üniversitesi öğrencilerini eğitim sonrası hayata hazırlamak amacıyla Kariyer Gelişim Atölyesi (KGA) programını geliştirmiştir. KGA, öğrencilerin hem üniversite yıllarına hem de mesleki hayatlarına hazırlanması için gereken bilgi ve becerileri edinmelerini sağlamaktadır. Bu program sayesinde öğrenciler kendi eğitim alanlarına uygun olan sektörleri ve istihdam olanaklarını da öğrenmektedirler. Ayrıca KGA, iş bulma sürecinde öğrencilere de yol göstermektedir. Sabancı Üniversitesi Nano-teknoloji Araştırma ve Başvuru Merkezi Devlet Planlama Teşkilatı ve Sabancı Vakfı tarafından başlangıç aşamasında yapılan 25 milyon avro tutarında yatırımla kurulmuştur. Temmuz 2011 tarihinde faaliyetlerine başlayan Merkez, Mühendislik ve Doğa Bilimleri Fakültesi’nin mevcut araştırma olanaklarına büyük katkıda bulunmuştur. 40 akademisyen, doktorasını tamamlamış yaklaşık 40 kadar araştırmacı ve yüzlerce doktora öğrencisi merkezin çalışmalarına katkıda bulunmaktadır. Birden çok disiplin üzerinden ileri düzey araştırma çalışmalarının gerçekleştirildiği Merkez bünyesinde, ileri düzey malzeme bilimi, temel bilimler, ve nano-mühendislik alanlarında uzmanlık sahibi araştırmacılar bir araya gelip elektronik, fotonik, sağlık, inşaat, çevre, tarım ve ambalajlama endüstrileri için uygulamalar geliştirmektir. İstanbul Politikalar Merkezi (İPM), demokratikleşmeden iklim değişikliğine, transatlantik ilişkilerden uyuşmazlıkların çözümü ve arabuluculuğa uzanan önemli sosyal ve siyasi konular üzerinde uzmanlaşan küresel bir politika araştırma kuruluşudur. İPM bünyesinde gerçekleştirilen araştırmalar üç ana grupta organize edilip yönetilmektedir: On yıldan uzun bir süredir, karar alıcılara, kanaat önderlerine ve belli başlı menfaat sahiplerine İPM tarafından uzmanlık alanları çerçevesinde objektif analiz ve yenilikçi politika önerileri yapılmaktadır. Sabancı Üniversitesi’nin önemli bir parçası olarak, İPM aynı zamanda akademik araştırmaları teşvik etmek üzere çalışmalar gerçekleştirmektedir. Merkez bünyesindeki çeşitli programlar aracılığıyla genç akademisyenlere ve politika araştırmacılarına entelektüel anlamda ve önemli boyutta destek sağlanmaktadır. İstanbul Uluslararası Enerji ve İklim Merkezi (IICEC), enerji ve iklim alanlarıyla ilişkili objektif ve kaliteli iktisadi ve siyasi çalışmalar gerçekleştiren gelecek-odaklı bağımsız bir araştırma ve politika merkezidir. IICEC’nin çalışmaları, gerek bölgesel gerek küresel anlamda sürdürülebilir bir enerji geleceği için çözümler geliştirilmesine katkıda bulunmaktadır. IICEC, diğer üniversitelerle gerek bölgesel gerek dünya çapında bir işbirliği ağı kurarken hükümetler, sanayi ortakları, uluslararası teşkilatlar, think-tank ve diğer araştırma organlarıyla birlikte çalışmalar yürütmektedir. Merkez’in hedefi, politika yapıcılara, sektöre, akademisyenler ve kanaat önderlerine enerji alanındaki başlıca güçlükler hakkında bilgi aktararak objektif ve güvenilir analiz sunmaktır. IICEC, enerji ve iklimle ilgili alanlarda faaliyet gösteren belli başlı menfaat sahiplerini bir araya getiren seçkin bir platform sunmak suretiyle fikir alışverişi yapılıp fikirlerin geliştirilmesini teşvik etmektedir. Sabancı Üniversitesi'nin ana kampüsü, İstanbul'un 15 km doğusunda, Tuzla'da yer almaktadır. Cannon grup tarafından tasarlanan kampüsün yapımına 1998 yılında Koray Holding'e bağlı Koray İnşaat tarafından başlanmış, 1999 da inşaatı tamamlanmıştır. 2007 yılında tamamlanan yurtlarla öğrencilerin %90'ından fazlasının yurtlarda kalması planlanmış, İstanbul sınırları içinde kendi komünitesi olan bir yerleşke üniversitesi tasarlanmıştır. 1,353,000 m² alanı kaplayan kampüs üç bölümden oluşmaktadır. Kampüsün en üst tarafında yurtlar, sağlık merkezi, iletişim merkezi ve fakülte üyelerinin lojmanları bulunmaktadır. Kampüsün ortasında ters bir U şeklinde fakülteler, rektörlük ve üniversite merkezi konuşlandırılmıştır. Kampüsün sol altında ise spor salonu, gösteri merkezi, futbol sahasi, göl ve koşu pisti yer almaktadır. Sabancı Üniversitesi’ndeki kampüs yurtları, öğrencilerin “evden uzaktaki evi” olabilme prensibiyle hizmet vermektedir. Yurtlar, öğrencilerin uyum içerisinde birlikte yaşamak gibi temel bir beceriyi kazanmaları yönünde önemli bir amaca hizmet etmektedir. Her biri ayrı bir mimari tasarıma sahip ve en son teknolojiyle donatılmış olan Sabancı Üniversitesi yurt binaları, öğrencilerin aile evindeki sıcaklığı ve konforu yaşamasına olanak tanımaktadır. Her odada banyo, internet bağlantısı, telefon, çalışma masası ve her öğrenci için dolap bulunmaktadır. 900 kişilik kapasiteye sahip ana kafeterya, Üniversite Merkezi’nde yer almaktadır. Ayrıca, yemek alternatifleri sunan çok sayıda kafe kampüste hizmet vermektedir. Modern bir spor salonu ve sinema salonlarının yanı sıra kampüste, hem öğrencilerin hem de tanınmış sanatçıların eserlerinin sergilendiği hoş bir sanat galerisi bulunmaktadır. Bilgi Merkezi, kullanıcıların en doğru ve yararlı bilgiye mümkün olan en kısa sürede ulaşmalarını sağlayan bir destek birimi olarak görev yapıp Sabancı Üniversitesi’ndeki eğitim ve araştırma programlarını desteklemektedir. Merkez’in amacı öğretim görevlilerinin, öğrencilerin, personelin ve mezunların bilgi ve belge edinme ihtiyaçlarını karşılarken bir taraftan da hem ulusal hem de uluslararası seviyede bilgi birikimine katkıda bulunmaktır. Tüm kurumlara, kuruluşlara ve şahıslara açık hizmetler ve erişim sunan Bilgi Merkezi aynı zamanda bilim, endüstri, sanat ve kültür alanlarında yürütülen çalışma ve araştırmaların da ilerlemesine yardımcı olmaktadır. 600 kişilik kapasiteye ve 300.000 kitaplık raf alanına sahip 9.432 metrekarelik, modern teknolojiyle donatılmış Merkez, elektronik ekipmana sahip çalışma kabinlerine ve çok fonksiyonlu odalarla hizmet vermektedir. Toplam 480 internet erişim noktası bulunan Bilgi Merkezi, erişimi kolaylaştırmak için haftanın yedi günü açıktır. Sabancı Üniversitesi Gösteri Sanatları Merkezi’nin (SGM) temel amacı, hem öğrenciler hem de mensuplar için kampüsteki kültürel ve sanatsal yaşamı hareketlendirirken bir taraftan da büyük metropoldeki sanatseverlere ulaşmaktır. 912 seyirci kapasiteli Gösteri Sanatları Merkezi, Türkiye’de türünün en önde gelen örneklerinden biri konumundadır. Son derece modern özelliklerinin yanı sıra Merkez’de ses yalıtımlı müzik kayıt stüdyosu, prova salonu, kulisler ve sahne aksesuarları için bir depo alanı da bulunmaktadır. 4.905 metrekarelik geniş bir alana yayılmış olmasından ötürü Merkez, her türlü kongre, konferans ve seminerlere ev sahipliği yapmaktadır. Sabancı Üniversitesi’ne ait olan Sakıp Sabancı Müzesi, İstanbul Boğazı’nda, bir tepenin üzerinde yer almaktadır. İlk olarak 2002 yılında faaliyete geçen Müze açılışından önce bina Sabancı ailesi tarafından konut olarak kullanılmıştır. Bugün Müze kapsamında resim ve kaligrafi koleksiyonlarına ev sahipliği yapan köşk ve de güncel sergilere ev sahipliği yapan galeriler, İstanbul Boğaz’ı manzarasına sahip, büyük bir bahçede yer almaktadır. Sakıp Sabancı Müzesi geniş bir daimi koleksiyona, büyük uluslararası sergiler ile farklı kültürel ve eğitim programlarına ev sahipliği yapmaktadır. Sabancı Üniversitesi'nin 2019-2020 akademik dönemi için yıllık kontenjanı 760 lisans öğrencisidir. Sabancı Üniversitesi'nde çeşitli öğrenci kulüpleri bulunmaktadır. 2019 yılı itibarıyla aktif olan öğrenci kulüpleri: Offtown Festival, tamamen öğrencilerden oluşan bir komitenin tüm organizasyonunu üstlendiği ve üniversitedeki öğrenci kulüplerinin desteği ile 2001 yılından beri gerçekleşen, Sabancı Üniversitesi’nin en büyük öğrenci etkinliğidir. Tea Talks with CEOs Kulübü, 2007 senesinden beri gerek Türkiye'deki gerek yurtdışındaki önemli CEO ve liderlerle birçok görüşme yapmıştır. 7 yıllık zaman zarfında ABD, İngiltere, Almanya, Fransa, Singapur, Avusturya, Birleşik Arap Emirlikleri, Rusya, İtalya ve Kanada'ya geziler düzenlemiş ve 200'den fazla finans lideriyle görüşmeler gerçekleştirmiştir. KampÃ¼steki spor tesisleri; Hem öğrencilerinin hem de personelinin fiziksel ve tıbbi ihtiyaçlarını karşılamak için Sabancı Üniversitesi’nde haftanın yedi günü 24 saat hizmet veren bir kampüs Sağlık Merkezi bulunmaktadır. Bu tesis, hem tam donanımlı bir ambulansa hem de son teknoloji tıbbi ekipmanlara sahiptir. Sabancı Üniversitesi aynı zamanda kitabevi ve içinde ATM makinelerinin olduğu bir banka, fotokopi merkezi, üniseks kuaför ve süpermarket dâhil olmak üzere birçok ek hizmet sunmaktadır. Üniversite’nin çağrı merkezi ise hem öğrencilerin hem de personelin bakım ve IT gibi sorunları rapor etmesi için etkili bir araç işlevi görmektedir. Üniversite, İstanbul’un hem Anadolu hem Avrupa yakasındaki birçok belli başlı noktadan kampüse ve kampüsten bu noktalara neredeyse günün 24 saati servis hizmeti sunmaktadır. 2000 yılından bu yana Sabancı Üniversitesi, 12.567 mezun vermiştir. Mezunların %78’i iş hayatına atılmayı tercih ederken %16’sı lisans ve yüksek lisans programlarında eğitimlerine devam etmeyi tercih etmiş; Sabancı Üniversitesi mezunlarının %88’i mezuniyetlerinden sonraki bir yıl içerisinde ya iş bulmuş ya da yüksek lisans öğrenime kabul edilmiştir. Carnegie Mellon Üniversitesi, Kaliforniya Üniversitesi, Politecnico di Milano,Boston Üniversitesi, Harvard Üniversitesi, Brown Üniversitesi, Stanford Üniversitesi ve Massachusetts Üniversitesi, Sabancı Üniversitesi mezunlarının yükseköğretim için tercih ettikleri üniversiteler arasında yer almaktadır. Akbank, Unilever, Accenture, Turkcell, Procter & Gamble, Ford, Garanti Bankası, Yapı Kredi Bankası ve Deloitte & Touche kuruluşları, Sabancı Üniversitesi mezunlarının çalışmak için tercih ettiği şirketler arasında bulunmaktadır. Sabancı Üniversitesi Lise Yaz Okulu, lise öğrencilerine yönelik bir program olup onların çok kültürlü bir ortamda üniversite hayatının heyecanını deneyimlemelerine yardımcı olmaktadır. İlk kez 2011 yılında öğrenci ağırlamaya başlayan programdan şu ana kadar üç binden fazla katılımcı yararlanmıştır. Öğrenciler, toplamda sunulan 40’tan fazla üniversite dersi içinden azami üç ders seçebilmektedir. Bu ders seçimi doğa bilimleri ve mühendislik, sosyal bilimler, sanat, yönetim, yabancı diller ve kişisel gelişim dâhil olmak üzere geniş bir yelpazeden yapılandırılabilmektedir. Bu uluslararası programa, sadece Türkiye’den değil Almanya, Azerbaycan, Dubai ve Kıbrıs’tan uluslararası katılımcılar da kabul edilmektedir. Sabancı Üniversitesi’nin, Karaköy Bilim ve Kültür Akademisi’nde sunduğu program “Sabancı Üniversitesi İnsanlık, Toplum ve Evren Dersleri” başlıklı derslerden oluşmakta olup tüm bireylere açıktır. Dersler, cumartesi günleri Sabancı Üniversitesi öğretim görevlileri tarafından İstanbul’un tarihi semti Karaköy’de yer alan Minerva Han İletişim Merkezi’nde gerçekleştirilmektedir. Programda son derece eklektik dersler yer almaktadır. Mekanik, nano-fizik, kimya ve jeopolitikadan sorun çözümüne 20. Yüzyılın belli başlı müzik ve sanat eserlerinden mekatronik ve insansı robotlara kadar geniş bir yelpazede dersler verilmektedir. 1998 yılında Sabancı Üniversitesi, İstanbul’un tarihi Karaköy bölgesinde yer alan ve 20. yüzyılın başlarında yapılan önemli bir banka binası olan Minerva Han’da ilk çalışmalarına başlamıştır. Minerva Han’ın zemin katında yer alan kasa dairesi, bir sanat galerisine dönüştürülmüş;. 1999 yılı Nisan ayında ise bir grup genç ve çağdaş sanatçının imzasını taşıyan “Gelecek Rüzgârları” sergisiyle açılmıştır. Bugün Kasa Galerisi, genel olarak modern sanat, tasarım ve fotoğraf sergilerine ev sahipliği yapmaktadır. Galeri, İstanbul’un canlı modern sanat ortamının önemli bir öğesi olmanın yanı sıra genç modern sanatçıların ve tasarımcıların gelişimine ve ilerlemesine de büyük bir katkı sağlamaktadır. Sabancı Üniversitesi, Avrupa Kalite Yönetimi Vakfı'na (EFQM) üye olan ilk Türk üniversitesi oldu. Sabancı Üniversitesi fotoğraf galerileri, üniversitenin Flickr hesabından takip edilebilmektedir. CIF CIF, (ing. Cost, insurance & freight) uluslararası ticaretle ilgili bir terimdir. Sözcük karşılıkları "mal bedeli, sigorta ve navlun" anlamındadır. Bu tip ticarette satıcı, CFR teriminde olan yükümlülükleri aynen üstlenmekte, ancak bunlara ek olarak taşıma sırasında malların kayıp ve hasar riskine karşı deniz sigortası sağlama yükümlülüğünü de almaktadır. Burada sigorta sözleşmesini akdetmek ve sigorta primini ödemek, satıcıya düşmektedir. Alıcının dikkate alması gereken husus, CIF teriminde satıcıdan yalnızca asgari düzeyde bir sigorta kapsamı sağlanmasının beklendiğidir. CIF terimi, malların ihraç işlemlerinin de satıcı tarafından yapılmasını öngörür. Bu terim, yalnızca deniz ya da nehir taşımacılığında kullanılabilir. Eğer taşıma işleminde, örneğin roll-on/roll-off ya da konteyner trafiğinde olduğu gibi "gemi bordası" nın herhangi bir pratik anlamı kalmamışsa, bu durumda CIP teriminin kullanılması daha uygun olacaktır. Simpsonlar The Simpsons (Türkçe: Simpsonlar), Matt Groening tarafından Fox Broadcasting Company için yaratılan animasyon televizyon durum komedisidir. Dizi, Homer, Marge, Bart, Lisa ve Maggie'den oluşan orta sınıf bir Amerikan ailesinin satirik bir parodisidir. Şov, Springfield adlı kurgusal bir şehirde geçmekte ve Amerikan kültürünü, toplumunu, televizyonunu ve farklı insanlık hâllerini hicvetmektedir. Aile, Groening tarafından prodüktör James L. Brooks ile önce bir dakikalık kısa animasyon serisi olarak tasarlandı. Groening, disfonksiyonel bir aile oluşturdu ve ailedeki karakterlere kendi ailesindeki üyelerin adını verirken, kendi adının yerine ise Bart adını kullandı. Kısa gösteriler, 19 Nisan 1987'de "The Tracey Ullman Show"un bir parçası oldu. Üç sezon yayımlandıktan sonra skeç yarım saatlik altın saatler şovu olarak geliştirildi ve bir sezonda (1989-1990) İlk 30 reyting listesinde yer alan ilk Fox dizisi olarak kanalın ilk hitlerinden oldu. Uzun metrajlı film olan "", 26 ile 27 Temmuz 2007 tarihlerinde dünya genelinde sinemalarda gösterildi ve dünya çapında 527 milyon dolarlık hasılat elde etti. "Simpsonlar", ilk yayımlandığı günden itibaren 25 Primetime Emmy Ödülü, 26 Annie Ödülü ve bir Peabody Ödülü dahil olmak üzere onlarca ödül kazandı. "Time" dergisinin 31 Aralık 1999 tarihli sayısında dizi, 20. yüzyılın en iyi televizyon dizisi olarak adlandırıldı ve 14 Ocak 2000'de Simpson ailesi, Hollywood Bulvarı'nda bir yıldız ile ödüllendirildi. "Simpsonlar", en uzun süredir yayımda olan Amerikan sit-comu, en uzun süredir yayımda olan Amerikan animasyon programı ve 2009'da "Gunsmoke"u geçerek en uzun süredir yayımda olan altın saatler eğlence dizisidir. Birçok yetişkin odaklı animasyon durum komedisi, "Simpsonlar"ca etkilenirken, Homer'ın ünlemi "D'oh!", İngilizce sözlüğe eklendi. Groening, "Simpsonlar" fikrini James L. Brooks'un ofis lobisinde beklerken düşündü. Brooks, Groening'den bir kısa canlandırma serisi için fikir üretmesini istemişti. Groening de başta kendisinin "Life in Hell" adlı karikatür bandı serisini önermeye niyetlenmişti ama "Life in Hell"in canlandırılması için hayatının eserinin yayım haklarının feshedilmesi gerektiğini anlayınca başka bir yol seçti ve kendi yorumu bir bozuk işlevli aile versiyonu geliştirdi. Karakterlere kendi ailesindeki üyelerin isimlerini verirken, kendi adı yerine "Bart"ı seçti. Simpson ailesi, ilk kez 19 Nisan 1987 tarihinde kısa gösteriler olarak "The Tracey Ullman Show"da yayınlandı. Groening, figürlerin prodüksiyon aşamasında düzeltileceği varsayımıyla, animatörlere sadece temel eskizleri gönderdi. Ancak animatörler, bu çizimleri olduğu gibi kopyaladılar ki, bu da karakterlerin ilk bölümlerdeki üstünkörü görünümlerine yol açtı. Klasky Csupo şirketinin ilk işlerinden biri, Simpsonlar'ın başlamasına da yol açacak şekilde, "The Tracey Ullman Show" için kısa animasyon dizileri oluşturmaktı. Animasyon, ilk sezonun animatörleri olan Wesley Archer, David Silverman ve Bill Kopp tarafından Klasky Csupo bünyesinde üretildi. Renklendirici Georgi Deluse, karakterlerin rengini sarı yapmaya karar veren kişiydi. 1989'da, bir prodüksiyon şirketleri ekibi "Simpsonlar"ı Fox Broadcasting Company için yarım saatlik bir dizi olarak uyarladı. Ekip, Klasky Csupo animasyon şirketini de içeriyordu. Jim Brooks, Fox kanalıyla yaptığı sözleşmede kanalın şovun içeriğine müdahale etmemesi koşulunu kabul ettirdi. Groening, şovu yaratmadaki amacının, izleyicinin izledikleri "popüler süprüntüye" bir alternatif sunmak olduğunu belirtti. Yarım saatlik dizi, bir yılbaşı özel programı olarak "Simpsons Roasting on an Open Fire" adlı bölümü ile 17 Aralık 1989 tarihinde yayına başladı. "Some Enchanted Evening" üretilen ilk uzun bölümdü fakat ilk sezonun son bölümü olarak Mayıs 1990'a kadar animasyon problemleri nedeniyle yayımlanmadı. 1992'de Tracey Ullman, dizinin başarısının kaynağının kendi şovu olduğunu iddia ederek Fox'a dava açtı. Davada, "Simpsonlar"'ın elde ettiği kârın bir bölümünü alması gerektiği iddiası mahkemeler tarafından reddedildi. Matt Groening ve James L. Brooks, şovun tüm tarihi boyunca dizide yönetici yapımcı olarak yer aldı ve yaratıcı danışmanlık görevini de üstlendiler. "Simpsonlar"ın yönetmeni Brad Bird tarafından şovun "adsız kahramanı" olarak adlandırılan Sam Simon, şovun ilk dört sezonunda yaratıcı danışman olarak şovda yer aldı. Groening, Brooks ve Gracie Films ile sık sık anlaşmazlık içindeydi ve 1993 yılında şovdan ayrıldı. Ayrılmadan önce, 1993'ten beri şovda yer almamasına rağmen, her yıl şovun kârından bir pay almak ve jenerikte yönetici yapımcı olarak yer alması için anlaşma yaptı. Aslında tüm sezonların yapımcılığını idare eden ve baş yazarı olan şov "idarecisi" ("show runner") pozisyonu bundan daha kapsamlı bir posizyondur. Programın ilk yazı ekibi John Swartzwelder, Jon Vitti, George Meyer, Jeff Martin, Al Jean, Mike Reiss, Jay Kogen ve Wallace Wolodarsky'den oluştu. Sonraki "Simpsonlar"da her aralık ayının başında bölüm fikirlerini veren on altı senaristten oluşan bir yazı ekibi vardır. Her bölümün ana yazarları, bölümün ilk taslağını yazar. Grup, tekrar yazma oturumları, şakaların eklenmesi ya da silinmesi, sahnelerin eklenmesi ve şovun dublaj ekibinin tekrar okumalar için çağırarak bölümünün en son senaryosunu geliştirir. 2004 yılına kadar birinci sezondan itibaren şovu geliştiren George Meyer, 2004'e kadar bu oturumlarda başkanı oldu. Emektar senarist Jon Vitti'ye göre, senaryo listesinde diğer yazarların da yer almasına rağmen Meyer, yer aldığı bölümdeki en iyi replikleri yazmıştır. Her bölümün yapımı altı ay aldığından, şov nadiren güncel olaylar hakkında yorum yapar. Fakat bölümler zaman zaman olimpiyatlar ya da Super Bowl gibi planlanmış etkinliklere değinmektedir. Altmış bölümün jeneriğinde adı geçen John Swartzwelder, "Simpsonlar"daki en üretken yazardır. En çok tanınan eski yazarlardan biri, 1990'ların başlarında birçok bölüme katkıda bulunmuş olan ve sonra talk şov "Late Night"'ıın sunucusu olarak David Letterman'ın yerini alan Conan O'Brien'dır. İngiliz komedyen Ricky Gervais, "Homer Simpson, This Is Your Wife" bölümünü yazarak, hem yazar hem de konuk oyuncu olarak şovda yer alan ilk kişi oldu. "Superbad" filminin senaristleri Seth Rogen ve Evan Goldberg, "Homer the Whopper" bölümünü yazdılar ve bölümde Rogen bir karakteri seslendirdi. 2007'nin sonunda, "Simpsonlar"ın senaristleri Writers Guild of America ile birlikte grev yaptı. Dizinin yazarları, 1998'de sendikaya katılmıştılar. "Simpsonlar"ın oyuncu kadrosunda altı ana rol sahibi vardır. Homer Simpson, Abraham Simpson, Palyaço Krusty, Barney Gumble ile diğer yetişkin erkek karakterlerin dublajını Dan Castellaneta yapmaktadır. Julie Kavner, birçok küçük karakterin yanı sıra Marge Simpson ile Patty ve Selma karakterlerine ses vermektedir. Castellaneta ve Kavner, "The Tracey Ullman Show"un bir parçasıydılar ve karakterlerin seslendirmesi onlara verildi böylece yeni seslendirme sanatçılarına gerek kalmamış oldu. Nancy Cartwright dizide Bart Simpson, Ralph Wiggum ve diğer çocuk karakterlerin seslendirmesini yapmaktadır. Lisa Simpson'a dublaj yapan Yeardley Smith, zaman zaman bölümlük karakterlerin dublajını da yapmasına rağmen şovda sadece bir karaktere düzenli olarak ses veren tek ekip üyesidir. Yapımcılar, Bart ve Lisa rollerinin dublajı için oyuncu seçimleri yapmaya karar verdiler. Smith ilk başlarda Bart rolü için seçmelere katıldı fakat kadro yönetmeni Bonita Pietila, Smith'in sesinin çok tiz olduğunu düşündü. Smith'e Bart yerine Lisa rolü verildi. Nancy Cartwright, önce Lisa rolü için seçmelere katıldı. Cartwright, Lisa'yı kısaca "orta çocuk" olarak tanımladı ayrıca o zamanlarda karakterin pek kişiliği olmadığına hükmetti ve Lisa yerine "sinsi, başarısız, okuldan nefret eden, saygısız, [ve] zeki" olarak yorumladığı Bart rolüyle daha çok ilgilendi. Matt Groening, ona ana rol için deneme fırsatı verdi ve Cartwright'ın okumasını duyduğunda, derhal ana rolü ona verdi. Cartwright, şovda çalışmadan önce profesyonel olarak seslendirme eğitimi almış olan dizinin tek oyuncusudur. Diziye adını veren aile üyelerinden birini seslendirmeyen fakat erkek kasaba halkının çoğunu seslendiren iki aktör mevcuttur: ikinci sezondan itibaren dizinin düzenli seslendirme kadrosunda yer alan Hank Azaria, Moe, Moe, Chief Wiggum ve Apu gibi düzenli çıkan karakterleri seslendirirken Mr. Burns, Smithers, Principal Skinner, Ned Flanders, Reverend Lovejoy ve Dr. Hibbert karakterlerini Harry Shearer seslendirmektedir. Shearer'dan başka her ana kadro üyesi En İyi Dublaj Performansı dalında bir Primetime Emmy Ödülü kazandı. Shearer ise 2009'daki ödüllerde ilgili kategoride aday gösterildi. Bir istisna dışında, bölüm jeneriği sadece seslendirme oyuncularını listelemekte fakat oyuncuların, seslendirdikleri karakterleri belirtmemektedir. Fox ve prodüksiyon ekibi, ilk sezonlar boyunca seslendirme oyuncularının kimliklerini gizli tutmak istedi ve bu nedenle, seslendirme oyuncularının fotoğraflarını yayımlamayı reddetti ve seslendirme oturumlarının çoğunu kapalı tuttu. sonunda "Old Money" bölümüyle dublaj oyuncularına jenerikte yer verdi, yapımcılar, seslendirme oyuncularının emekleri için kredi almaları gerektiğini söylediği için. 2003 yılında. "Inside the Actors Studio"nun bir bölümünde oyuncu kadrosu, kendi karakterlerinin sesleriyle bir canlı yayın yaptı. 1998'e kadar, altı ana oyuncuya bölüm başına 30.000 dolar ödendi. 1998'de, oyuncular, Fox ile ödeme konusunda anlaşmazlığa düştüler. Şirket, yerlerine yeni aktörler almakla tehdit etti, hatta yeni bir seslendirme kadrosunu oluşturmaya başladı. Dizinin yaratıcısı Matt Groening, eylemlerinde oyuncuları destekledi. Ancak, bu sorun kısa sürede çözüldü ve 1998 ile 2004 yılları arasında oyunculara bölüm başına 125.000 dolar ödendi. Şovun geliri DVD satışları ve dizinin başka yayımcılara satılması ile giderek artmaya başladı ve Nisan 2004'te ana ekip, senaryon okumalarını durdurup bölüm başına 360.000 dolar arası ödeme talep etti. Grev, bir ay sonra çözüldü ve oyuncuların maaşları bölüm başına 250,000 ile 360,000 dolar arası bir sayıya yükseldi. 2008'de, maaşlarında bölüm başı 500,000 dolara yakın "sağlam artış" isteyen seslendirme oyuncuları ile yeni sözleşme müzakerelerinden dolayı yirminci sezonu için prodüksiyon bekletildi. Sorun kısa zamanda çözüldü ve oyuncuların maaşı bölüm başı 400,000 dolar olarak ödendi. Ana kadronun yanı sıra, Pamela Hayden, Tress MacNeille, Marcia Wallace, Maggie Roswell ve Russi Taylor, yardımcı karakterleri seslendirdiler. 1999'dan 2002'ye kadar, Maggie Roswell'ın karakterleri Marcia Mitzman Gaven tarafından seslendirildi. Karl Wiedergott, küçük rollerde yer aldı fakat tekrarlanan hiçbir karaktere dublaj yapmadı. "Özel konuk" olarak tekrarlı çıkan oyuncu kadrosuna Albert Brooks, Phil Hartman, Jon Lovitz, Joe Mantegna ve Kelsey Grammer dahildir. Bölümler bazen aktör, atlet, yazar, müzik grubu, müzisyen, bilim adamı gibi geniş bir profesyonel alandan konuk seslendirme oyuncusuna yer vermektedir. İlk sezonlarda, çoğu konuk oyuncu, karakterleri seslendirmekteydi fakat daha sonra çoğu, kendileri olarak şovda yer aldılar. Tony Bennett, kendisi olarak dizide görünen ilk konuk oyuncuydu, ikinci sezon bölümü "Dancin' Homer"da kısaca yer aldı. "Simpsonlar", "En Çok Konuk Oyuncunun Yer Aldığı TV Dizisi" dalında dünya rekorunu elinde bulundurmaktadır. Şov, Japonca, Almanca, İspanyolca, Portekizce gibi birçok dilde dublajı yapılmıştır. Ayrıca hem Fransızca hem Quebec Fransızcasına dublajı yapılan az sayıda programdan biri olmuştur. "Simpsonlar", Arapça olarak da yayımlanmış, ama İslami gelenekler gereği, şovun çoğu özelliği değiştirilmiştir. Örneğin; Homer, bira yerine soda içmekte ve sosisli sandviç yerine Mısırlı sığır etinden sosis yemektedir. Bu değişikliklerden dolayı, Araplaştırılmış versiyonu, bölgede yaşayan "Simpsons" hayranlarından olumsuz eleştiriler aldı. Dizinin aynı seslendirmenler ile 30. sezona kadar devam edeceği kesinleşmiştir. "Simpsonlar", Birleşik Devletler'deki stüdyolar ile uluslararası birçok farklı stüdyo tarafından canlandırılmaktadır. "The Tracey Ullman Show"daki kısa animasyonların gösterimi sırasında, animasyon ABD içindeki Klasky Csupo'da üretildi. Dizinin çıkışıyla iş yükünün artmasından dolayı Fox, Güney Kore'de yer alan birçok uluslararası stüdyoya prodüksiyon ihalesi verdi. Bunlar: AKOM, Anivision, Rough Draft Studios, U.S. Animation, Inc. ve Toonzone Entertainment.. ABD animasyon stüdyosu Film Roman'daki artistler resimli taslağı çizdiler, yeni karakterleri, geri planları, dekor parçalarını tasarladılar ve karakter ile geriplan konumlamalarını çizdiler; bunlardan animatikler (taslak animasyonlar) yaptılar. Yapılacak iş ülke dışına havale edilmeden önce, gerekebilecek değişiklikleri belirlemek için bu animatikler Gracie Films'deki yazarlar tarafından gözden geçirildi. Ülke dışı stüdyoları ara kareleri çizip, çinileme ve renklendirmeyi yapıp animasyonu kaydettikten sonra, ABD'deki Fox'a teslim edilmek üzere, üç-dört ay sonra bitmiş işi geri yolladılar. İlk üç sezonda, Klasky Csupo, "Simpsonlar"ı ABD'de canlandırmaktaydı. 1992'de, şovun yapım şirketi Gracie Films, şovun ilke içi prodüksiyonunu, 2008'e kadar animasyonu yapacak olan Film Roman'a devretti. On dördüncü sezonda prodüksiyon, geleneksel sel animation'dan dijital mürekkep ile boyaya geçti. Dijital renk ile denenen ilk bölüm, 1995'teki "Radioactive Man" oldu. Animatörler, on ikinci sezonun "Tennis the Menace" bölümünün prodüksiyonunda dijital mürekkep ve boya kullandılar fakat Grace Films, iki sezon sonrasına kadar düzenli olarak dijital mürekkep ve boya kullanımını bekletti. Tamamlanmış olan "Tennis the Menace" ise bitmiş haliyle yayımlandı. Dizi, yüksek çözünürlüklü yayına yirminci sezonda başladı; ilk bölüm "Take My Life, Please", 15 Şubat 2009'da yayımlandı. HDTV'ye geçme, yeni bir açış jeneriğini de getirdi. Matt Groening, sonradan bunu karmaşık bir değişiklik olarak tanımladı çünkü bu, animasyonun kompozisyonuna ve zamanına etki etmekteydi. "Simpsonlar", Springfield'daki kurgusal bir "Orta Amerika" kasabasında yaşayan tipik bir ailedir. Homer, ailenin babası, Springfield Nükleer Santrali'nde dikkatsizliğiyle tezat yaratan, şaklaban karakterli bir güvenlik denetçisidir. Homer, Amerikan ev kadını ve annesi stereotipli Marge Simpson ile evlidir. Çiftin üç çocuğu vardır: 10 yaşındaki başbelası Bart; erken gelişmiş 8 yaşındaki aktivist Lisa ve nadiren konuşan fakat emdiği emzik ile iletişim kuran bebek Maggie. Ailenin Santa's Little Helper adında bir köpeği ve ("I, (Anoyed Grunt)-Bot" bölümünde adı Snowball II olarak değiştirilen) Snowball V adında bir kedisi vardır. Her iki hayvanın birçok bölümde önemli rolleri mevcuttur. Tatiller ya da doğum günleri gibi senelik olayların yaşanmasına rağmen, Simpsonlar'ın fiziksel yaşı yoktur ve 1980'lerin sonlarındaki ilk göründükleri gibidirler. Ailenin bozuk işlevli olmasına rağmen birçok bölüm, aile ilişkileri ve aile üyelerinin birbirlerine olan bağlarını incelemekte ve çoğu zaman bir aile üyesinin bir diğerini önemsemesi gösterilir. Şov, bir dizi ilginç karaktere sahiptir: iş arkadaşları, öğretmenler, aile dostları, uzak akrabalar, kasaba halkı ve yerel ünlüler. Yaratıcılar, esasen bu karakterlerin çoğunu tek seferlik olarak veya kasabadaki gerekli fonksiyonların yerine getirilmesi amacıyla oluşturdular. Bunlardan bazılarının rolleri büyütülmüş ve sonradan kendilerinin an rolde olduğu bölümlerde oynatılmıştır. Matt Groening'e göre, şov, komedi şovu "SCTV"den geniş bir yardımcı oyuncu konseptini benimsedi. "Simpsonlar", Amerika Birleşik Devletleri'nde bilinmeyen ve saptanması imkânsız bir eyalette yer alan kurgusal Springfield şehrinde yaşamaktadırlar. Şov, Springfield'ın konumunu kasten açıklamamaktadır. "Springfield" adı, Birleşik Devletler'de oldukça yaygındır ve eyaletlerin yarısına yakınında bulunmaktadır. Springfield'ın coğrafyası değişkendir ve çevresinde sahiller, çöller, geniş tarlalar, yüksek dağlar ya da hikâye neyi gerektiriyorsa o bulunmaktadır. Matt Groening, Springfield'ın büyüdüğü şehir olan Portland, Oregon ile birçok ortak yönünün olduğunu belirtir. "Simpsonlar", sayıltı olarak bir durum komedisinin standart düzenini kullanmaktadır. Dizi, tipik bir Amerikan kasabasında yaşayan bir ailenin ve aile üyelerinin yaşamı üzerine kurulmuştur. Fakat dizinin kapsamı, animasyon özelliğinden dolayı, düzenli bir durum komedisinden daha geniştir. Springfield kasabası, karakterlerin, modern toplumun sorunlarıyla karşı karşıya kalabildikleri bir toplumu temsil etmektedir. Homer'ın bir nükleer santralde çalışıyor olmasını kullanarak şov, çevre sorunları hakkında yorum yapabilmektedir. Bart ve Lisa'nın Springfield İlköğretim Okulu'ndaki yaşamlarına aracılığyla şovun yazarları, eğitim alanındaki tartışmalı konuları betimlemektedir. Kasaba, çocuk televizyon programlarından yerel haberlere kadar geniş bir medya kanallar yelpazesine sahiptir, bu da yapımcılara kendileri ve eğlence endüstrisi hakkında şaka yapmalarına imkânını verir. Bazı yorumcular, şovun politik olduğunu ve solcu tarafgirliğ müsait olduğunu söylemektedir. Al Jean, bir röportajında "Biz [şov], sol eğilimliyiz." diyerek yorumları kabul etti. Yazarlar, çoğu zaman solcu ideallere olan beğenilerini açığa vurmakla beraber şov, siyasi yelpazenin her tarafına yönelik şakalar yapmaktadır. Dizi, devlet ve büyük şirketleri, işçileri istismar eden duyarsız varlıklar olarak sunmaktadır. Yani, yazarlar çoğu zaman otorite figürlerini, aşağılayıcı ve olumsuz bir şekilde göstermektedir. "Simpsonlar"da politikacılar yolsuzdur, Reverend Lovejoy gibi din adamları, kiliselerinin üyelerine karşı kayıtsızdır ve yerel polis gücü ehliyetsizdir. Din, tekrarlanan bir konu olarak dizide yer almaktadır. Kriz zamanlarında aile genelde Tanrı'ya döner ve dizi, büyük dinlerin çoğuna değinmiştir. "Simpsonlar"ın açılış sekansı, şovun en çok hatırlanan ayırt edici özelliklerinden biridir. Çoğu bölüm, şovun başlığından Springfield kasabasına doğru kameranın zum yapmasıyla açılmaktadır. Kamera daha sonra eve gitmekte olan aile üyelerini takip eder. Evlerine girdikten sonra, Simpsonlar televizyon izlemek için kanepeye otururlar. Açılış, David Silverman tarafından yaratıldı. Şovun yapımı başlandığında yaptığı ilk görev buydu. Dizinin kendine özgü tema şarkısı, 1989'da Groening'in retro tarzı bir parça sipariş etmesiyle müzisyen Danny Elfman tarafından bestelendi. Oluşturulması iki gün alan bu parça, Elfman'in kariyerindeki en popüler parçası olarak kabul edildi. Açılışın en belirgin yönlerinden biri, üç parçanın bölümden bölüme değişmesidir: Bart, okul tahtasına farklı şeyler yazmakta; Lisa, saksofonuyla farklı sololar çalmakta ve aile, kanepeye oturmak için oturma odasına giderken aileye farklı şakalar eşlik etmektedir. 15 Şubat 2009'da, HDTV'ye geçiş için yeni bir açılış oluşturuldu. Yeni açılış, orijinal açılışın her şeyine sahipti fakat birçok detay ve karakter eklendi. Özel Cadılar Bayramı bölümü, her yıl yapılan bir gelenek hâline geldi. "Treehouse of Horror", ikinci sezonun bir parçası olarak ilk defa 1990'da yayımlandı; her Cadılar Bayramı bölümünün üç bağımsız parçadan oluşması geleneğini başlattı. Bu parçalar genellikle aileyi korku, bilimkurgu ya da doğaüstü durumlarla karşı karşıya getirmektedir ve bu türlerdeki ünlü bir eserin parodisini yapmakta veya saygı ile anmaktadır. Parçalar her daim şovun genel seyrinin dışında meydana gelmektedir. "Treehouse" serisi, Cadılar Bayramı'nda seyredilmek için yapılmışsa da, Fox'un Major League Baseball'un Word Series ile olan şu anki sözleşmesinden dolayı son yıllarda yeni bölümler Cadılar Bayramı'ndan sonra yayımlanmaktadır. Şovun mizahında toplumun geniş bir tayfını kapsayacak kültürel referanslardan yararlanılmaktadır. Bu sayede her nesilden izleyicinin eğlenmesi amaçlanmaktadır. Bu referanslar sinema, televizyon, müzik, edebiyat, bilim ve tarihten gelmektedir. Animatörler ayrıca düzenli olarak şakaları şovun arka planında, işaretler, gazeteler ve diğer yerlerdeki esprili ve uyumsuz parçalar yoluyla eklemektedirler. İzleyiciler, genelde tek bir izlemeyle görsel şakaları fark etmeyebilirler. Bazıları çok kısa sürelidir ve ancak video kaydının durdurulması yoluyla görünür hâle gelmektedir. Kristin Thompson, "Simpsonlar"ın "...bir kültürel referans fırtınası, kasten tutarsız karakterizasyon ve, televizyon konvansiyonları ve bu programın bir televizyon şovu olarak statüsü hakkında, önemli derecede öze dönüşlülük" kullandığını iddia etti. Bart'ın ilk ayırıcı özelliklerden biri de Moe'nun Barı'nın sahibi Moe Szyslak'a yaptığı telefon şakalarıydı. Bart, adını verdiği ve barda bulunan bir müşteriyle konuşmak istedini söyler ama verdiği ad, söylendiğinde komik veya terbiyesiz bir terim olarak da anlaşılabilecek türdendir. Moe, bardaki bu kişinin kim olduğunu bulmaya çalışır; ancak çok geçmeden durumu anlar ve kızgın bir şekilde Bart'ı tehdit eder. Bu şakalarda, Tube Bar adlı gerçek bir bara yapılmış benezer telefon aramalarının sonradan yayımlanmış kayıtlarından esinlenildi. Moe'nun karakteri kısmen Tube Bar sahibi Louis "Red" Deutsch'a dayandırılmıştı, onun küfürlü yanıtları Moe'nun kızgın yanını esin kaynağı olmuştur. Dizi ilerledikçe sahte bir isim bulmak ve Moe'nun tepkisini yazmak zorlaştı. Bu nedenle, telefon işletmeleri dördüncü sezonda düzenli bir şaka olmaktan çıkarıldı. "Simpsonlar" sık sık özgöndergesel (kendi kendine değinen) mizaha da başvurmaktadır. Bu şakaların en yaygın türü Fox Broadcasting hakkında olanlardır. Örneğin; dizinin Aralık 2004'te yayımlanan ve 2004 ABD başkanlık seçimlerine atıf yapan bir bölümünde, bir Fox News minibüsü sokakta ilerlemekte ve Queen'in "We Are the Champions" şarkısı eşliğinde "Bush Cheney 2004" yazılı büyük bir afiş taşımaktadır. Şovda çeşitli tekrar deyimler kullanılmaktadır, birincil ve ikincil karakterlerin çoğunun kendine has en azından bir deyimi bulunmaktadır. Bunlardan en önemlileri Homer'ın kızgınlık ünlemi "D'oh!", Bay Burns'ün "Excellent..." ve Nelson Muntz'ın ""Ha"-ha!". Bart'ın deyimlerinden ""¡Ay, caramba!"", "Don't have a cow, man!" ve "Eat my short!" şovun ilk günlerinde tişörtler üzerine basıldı. Ancak, satın alma yoluyla daha popüler olmalarına kadar Bart nadiren son iki deyimi kullandı. Bu deyimlerin çoğunun kullanımı son sezonlarda azaltıldı. "Bart Gets Famous" bölümünde Bart, "Krusty the Clown Show"da yalnızca "I didn't do it." cümlesiyle şöhreti yakalar. Bu bölümde bu tür deyimlere dayalı mizahla alay edilmektedir. "Simpsonlar"dan konuşulan dile giren birçok yeni sözcük mevcuttur. Linguistic Data Consortium'un yönetmeni Mark Liberman, ""Simpsonlar", görünüşe göre Shakespeare'den, bizim kültürümüzün en önemli deyimler kaynağı olan Kutsal Kitap'tan, sloganlardan ve diğer muhtelif metinsel kinayelerden [tabirleri] almaktadır." diye bunu yorumladı. En ünlü slogan, Homer'ın kızgınlık homurtusu olan ""D'oh""tur." Oxford İngilizce Sözlüğü"nde kelimedeki kesme işareti olmadan şu an yer almaktadır ve aynı zamanda her yerde kullanılmaktadır. Dan Castellaneta, tabiri, ilk Laurel ve Hardy komedilerinde yer alan ve deyimi daha uzun ve daha inleyen bir şekilde telaffuz eden James Finlayson'dan ödünç aldığını söyler. "Simpsonlar"ın yönetmeni, Castellaneta'e sesi kısaltmasını söyledi ve böylece televizyon dizisindeki çok bilinen ünlem hâline geldi. Groundskeeper Willie'nin Fransızca karşılığı, Fransa'nın Irak işgali teklifinin karşısında yer alışından sonra 2003 yılında "National Review"in köşe yazarı Jonah Goldberg tarafından ""cheese-eating surrender monkeys"" olarak kullanıldı. Tabir, diğer gazeteciler arasında kısa süre yayıldı. ""Cromulent"" kelimesi İngilizce Webter's New Millenium Sözlüğü'nde kullanılmaktadır. "Bart the Genius" bölümünde Bart'ın uydurduğu bir Scrabble kelimesi olan "Kwyjibo", Melisa adındaki internet solucanını yaratan kişi tarafından takma adlarından biri olarak kullanıldı. ""I, for one, welcome our new insect overlords"", Kent Brockman tarafından "Deep Space Homer" bölümünde kullanıldı ve ardından çok yaygın bir tabir olarak kullanılmaya başlandı. Brockman'in söyleyiş varyantları, genellikle espri amacıyla alay etmek için kullanılır. "New Scientist" dergisi gibi medyada kullanılmaktadır. Şov tarafından popüler hâle getirildiği inanılan ""Meh"" terimi, 2008 yılında Collins English Dictionary'e eklendi. "Simpsonlar", 1970'lerdeki "Wait Till Your Father Gets Home" programından itibaren başarılı olan ilk altın saatler animasyon programıdır. 1980'lerin büyük bir bölümünde uzmanlar, animasyon şovlarını çocuklara uygun olarak düşündüler ve bir animasyon şova, "primetime" televizyonuna uygun bir nitelik vermek oldukça zordu. "Simpsonlar", bu algıyı değiştirdi. Kore'deki animasyon stüdyolarının kullanımı, renklendirmeyi ve bölümlerin çekimini daha ucuza getirdi. "Simpsonlar"ın elde ettiği başarı ve düşük prodüksiyon maliyeti, diğer televizyon kanallarının başka animasyon dizilerini denemesini sağladı. Bu gelişim, "South Park", "Family Guy", "King of the Hill", "Futurama" ve "The Critic" gibi 1990'larda hızla artış gösteren yeni "primetime" animasyon programların önünü açtı. ""Simpsonlar", altın saatlerde yayımlanan animasyonlar için uzun uzun yıllar boyunca orada olmayan bir izleyici kitlesi oluşturdu." dedi "Family Guy"ın yaratıcısı Seth MacFarlane: "Bana kalırsa, onlar esasen tekerleği yeniden icat ettiler." "South Park," "Simpsonlar"a olan hürmetini "Simpsons Already Did It" bölümüyle gösterdi. "Simpsonlar" ayrıca 9 Ocak 2000 tarihinde kendisinden sonra gösterilen "Malcolm in the Middle" gibi canlı-aksiyon programları da etkiledi. "Malcolm in the Middle"da diğer sitcom'larda kullanılan gülme efekti kullanılmadı. Ricky Gervais, gülme efekti kullanmayan Britanya komedi dizisi "The Office"in üzerinde Simpsonlar'ın önemli bir etkisi olduğunu belirtti. "Simpsonlar", bir sezonda en çok izlenen 30 şov arasında yer alan Fox kanalının ilk televizyon dizisiydi. Sonraki sezonlarda Homer'a odaklanılsa da Bart, ilk üç sezonun çoğunda baş karakterdi. 1990 yılında, Bart, kısa sürede "Bartmania" olarak adlandırılarak, televizyondaki en popüler karakterlerden biri hâline geldi. Hafızalarda kalan en yaygın "Simpsonlar" karakteridir. 1990'ların başında, Bart'ın üzerinde yer aldığı milyonlarca tişört satıldı ; bir milyon kadarı ise birkaç günde satıldı. Bart'ın kötü rol modeli olduğuna inanılmasıyla, Bart'ın ve "I'm Bart Simpson. Who the hell are you?" ve "Underachiever ('And proud of it, man!')" gibi yazıların üzerinde yer aldığı tişörtler, birçok Amerika halk okulunda yasaklandı. "Simpsonlar"la ilgili ticari ürünler oldukça iyi sattı ve satışa çıktığı ilk 14 ay içinde 2 milyar dolar hasılat elde etti. Bu popülaritenin sebebi, Bart'ın ana konuda yer almadığı bölümlerin olması rağmen şovun reklamlarında Simpson ailesinin genelde en çok reklamı yapılan karakter olmasıydı. Dizinin başarı elde etmesinin ardından, 1990 yazının sonunda Fox kanalı, pazar akşamları 08:00 EST'de yayımlanan "Simpsonlar"ı perşembe akşamı 08:00 EST'ye aldı. Böylece "Simpsonlar", aynı saatte NBC'de yayımlanan ve dönemin bir numaralı şovu olan "The Cosby Show"a rakip hâle geldi. Yaz boyunca birçok yeni satış yerleri, rakip zannedilen "Bill vs. Bart" hakkında öyküler yayımladı. "Bart Gets an F" (ikinci sezon, 1990), "The Cosby Show"a karşı yayımlanan ilk bölümdü ve 18,5 izlenme oranı elde eden "The Cosby Show"dan sonra sekizinci olarak daha düşük bir Nielsen Rating'i aldı. İzlenme oranı, evlerde açık olan televizyonlarında diziyi izleyenlerin sayısını göstermektedir fakat Nielsen Media Research, bölümün 33,6 milyon kişi tarafından seyredilerek aktüel izleyicilerde haftanın bir numaralı programı olduğunu tahmin etti. Aynı zamanda, Fox kanalının tarihindeki en çok izlenen bölümü oldu ve hâlâ, Simpsonlar'ın tüm bölümleri arasında en yüksek izlenme oranını elde eden bölümdür. "Simpsonlar", birçok eleştirmen tarafından övgü almakta ve eleştirmenler, diziyi "yayımlanan en saygısız ve en rahatsız etmekten çekinmeyen şov" olarak tanımlamaktadırlar. 1990'da, "Entertainment Weekly"den Ken Tucker bir eleştirisinde, şovu "basit çizgi filmler gibi çizilmiş en karmakarışık Amerikan ailesi. Bu paradoks, milyonlarca kişiyi pazar akşamları üç büyük kanaldan uzaklaştırarak Simpsonlar'a konsantre olmasını sağlamaktadır." diye yorumladı. Tucker ayrıca şovu "popüler kültür fenomeni, bütün aileye hitap eden bir prime-time çizgi filmi" olarak tanımladı. 9 Şubat 1997'de, "Simpsonlar", "The Itchy & Scratchy & Poochie Show" bölümüyle Birleşik Devletler'de en uzun süre yayımda olan altın saatler animasyon dizisi alanında "Taş Devri"ni geçti. 2004 yılında, "Simpsonlar", Birleşik Devletler'de en uzun süre yayımda olan sitcom (animasyon ya da canlı aksiyon) alanında "The Adventures of Ozzie and Harriet" (1952-1966) adlı şovun yerini aldı. 2009'da, "Simpsonlar", 435 bölümlük "The Adventures of Ozzie and Harriet"i geçti ve Guinness Dünya Rekorları tarafından tescillenen dünyanın en uzun süreli sitcomu dalında şu an dünya rekorunu elinde bulundurmaktadır. Ekim 2004'te, "Scooby-Doo" kısaca, en yüksek bölüm sayısına sahip Amerikan çizgi filmi alanında "Simpsonlar"ı geçti. Fakat, kanal yöneticileri, 371 bölümlük "Scooby-Doo"yu Nisan 2005'te tekrar yayımdan kaldırdılar ve "Simpsonlar", on yedinci sezon sonunda 378 bölüm ile rekoru geri aldı. Mayıs 2007'de, "Simpsonlar", on sekizinci sezon sonunda 400. bölüme ulaştı. "Simpsonlar", Amerikan çizgi filmlerinde en fazla bölüm sayısı rekoruna sahip iken, diğer çizgi filmler Simpsonlar'ı geçti. Örneğin: Japon anime dizisi "Sazae-san", 2,000 bölüme yaklaştı. 2007 yılı, "Simpsonlar"ın yirminci yıl dönümü olarak belirlendi. Yirminci sezona (2008-2009) göre, dizi, en uzun süre yayımda olan Amerikan "primetime" televizyon dizisi alanında "Gunsmoke" ile eşit durumdadır. Fakat, "Gunsmoke"un 635 olan bölüm sayısına "Simpsonlar"ın normal yayın akışına göre yetişebilmesi ancak yirmi dokuzuncu sezonda gerçekleşebilir. 2009'da, Fox, "Best. 20 Years. Ever." sloganıyla "Simpsonlar"ın prömiyerinin yirminci yıldönümünü tüm yıl kutlayacak. "Bart the Genius" bölümünün yayımlanmasıyla başlayan şovun yirminci yılı 14 Ocak 2010'da sona erecek. Bu kutlamaların bir parçası, şov için bir poster tasarlamayı amaçlayan "Unleash Your Yellow" yarışmasıdır. 26 Şubat 2009'da. Fox, şovu yeniledi ve şovu yirmi ikinci sezona kadar götürecek olan iki sezon için sipariş verdi. "Simpsonlar", ilk yayımlandıkları günden itibaren 25 Primetime Emmy Ödülü, 26 Annie Ödülü ve bir Peabody Ödülü dahil olmak üzere onlarca ödül kazandı. 1998'de 20. yüzyılın sanat ve eğlence alanlarındaki mükemmel başarılarını kutlayan bir sayısında "Time" dergisi, "Simpsonlar"ı, yüzyılın en iyi televizyon dizisi olarak adlandırdı. Aynı sayısında "Time", Bart Simpson'ı, yüzyılın en nüfuzlu 100 kişisinin yer aldığı liste olan "Time 100" listesine dahil etti. Bart, listede yer alan tek kurgusal karakterdi. 14 Ocak 2000'de, "Simpsonlar", Hollywood Bulvarı'nda bir yıldız ile ödüllendirildi. Ayrıca 2000 yılında, "Entertainment Weekly" dergisi televizyon eleştirmeni Ken Tucker, "Simpsonlar"ı, 1990lar'ın en iyi televizyon şovu olarak adlandırdı. Ayrıca, Birleşik Krallık'ta yayım yapan televizyon kanalı Channel 4'un izleyicileri, "Simpsonlar"ı yapılan iki oylamada birinci yaptı: 2001'in En İyi 100 Çocuk Şovu ve 2005'in En İyi 100 Çizgi Filmi ; Homer Simpson da 2001'in En İyi 100 TV Karakteri dalında birinci sırada yer aldı. Homer ayrıca "Entertainment Weekly"'nin "En İyi 50 TV İkonu" listesinde dokuzuncu sırada yer aldı. 2002'de, "Simpsonlar", TV Guide'ın Tüm Zamanların En İyi 50 TV Şovu'nda 8. olarak seçildi. 2007'de, "TIME"ın "Tüm Zamanların En İyi 100 TV Şovu" listesinde yer aldı. 2008'de, "Entertainment Weekly"nin "Son 25 Yılın En Zirvedeki 100 Şovu"nda ilk sırada yer aldı ve "Empire", diziyi tüm zamanların en iyi televizyon şovu olarak adlandırdı. Bart, yaramazlığından ötürü bir ceza almadığı isyankâr doğası ile bazı aileler ve muhafazakârlar tarafından çocuklar için kötü rol modeli olarak karakterize edildi. Okullarda eğitimciler, Bart'ın "başarısız olması ve bundan gurur duyması"ndaki tutumundan ve eğitimi hakkındaki olumsuz davranışından dolayı Bart'ın "öğrenmeye tehdit" olduğunu iddia ettiler. Başkaları, Bart'ı "bencil, agresif ve kötü ruhlu" olarak tanımladı. 1991'deki bir röportajında Bill Cosby, Bart'ı "kızgın, şaşkın, engellenmiş" olarak yorumlayarak Bart'ın çocuklar için kötü bir rol modeli olduğunu belirtti. Matt Groening cevap olarak şunları söyledi: "Bart'ı anlamak, peki. Çoğu insan, normal olmak için mücadele etmekte; o, normalin sıkıcı olduğunu düşünmekte ve diğerlerinin yapmaya cesaret etmeyi istedikleri şeyleri yapmakta." 27 Ocak 1998 tarihinde, sonraki ABD başkanı George H. W. Bush, "Biz, Amerikan ailesini "Simpsonlar"dan daha çok "Waltonlar"a benzeterek yükselteceğiz" dedi. Senaristler, üç gün sonra "Stark Raving Dad"in tekrarından önce yayımlanan bir bölümün kısa bir parçası şeklindeki kısımda Bart'a "Hey, biz aynen Waltonlar gibiyiz. Depression'a bir son için de dua ediyoruz." dedirterek bıyık altında gülen bir cevap verdiler. Şovun çeşitli bölümleri, hararetli tartışmalara neden olmaktadır. "Simpsonlar", "Bart vs. Australia" (altıncı sezon, 1995) bölümünde Avustralya'yı; "Blame it on Lisa" (on üçüncü sezon, 2002) bölümünde Brezilya'yı ziyaret etti ve her iki bölüm, ziyaret edilen ülkelerde olumsuz reaksiyonlar aldı ve hararetli tartışmalara yol açtı. Sonraki olayda, Rio de Janeiro'nun turist yönetim kurulu, FOX'u, bölümün şehri, sokak suçların olduğu, fare ve sıçanların istilasına uğradığı, gecekonduların ve adam kaçırmanın yaygın olduğunu bir yer olarak tasvir ettiğini iddia ederek yasal olarak tehdit etti. Matt Groening, "The Critic"in çaprazlaması olan "A Star Is Burns" (altıncı sezon, 1995) bölümünün ateşli ve sözlü bir eleştirmeniydi. Bunun "The Critic" için sadece bir reklam olduğunu ve insanların yanlışlıkla şovu kendisiyle bağdaştırabileceğini düşündü. Bölümün yayımlanmasını engellemede başarısız olunca, jenerikteki adını kaldırdı ve endişelerini belirtti, James L. Brooks'u açıkça eleştirdi, bölümün "Simpsonlar" evrenini kirlettiğini söyledi. Brooks ise cevap olarak "Matt'e çok öfkeliyim, [...] fikrini açıklamasına izin verildi fakat bunu basında alenen yayımlamasıyla ileri gitti." dedi. "The Principal and the Pauper" (dokuzuncu sezon, 1999), "Simpsonlar"ın en hararetli tartışmalara neden olan bölümlerinden biridir. Birçok hayran ve eleştirmen tarafından ilk sezondan beridir tekrarlanan bir karakter olan Müdür Seymour Skinner'in bir sahtekâr çıkması, olumsuz karşılandı. Bölüm, Matt Groening ve karaktere dublaj yapan Harry Shearer tarafından dan eleştiri aldı. 2001'de verdiği bir röportajindan Shearer, senaryoyu okuduktan sonra senaristlere şunu dedi: "Bu çok yanlış. Seyircinin sekiz ya da dokuz yıl boyunca yatırım yaptığı birini iyi bir neden olmadan çöpe atıyorsunuz. Bu keyfidir ve haksızlıktır, izleyiciye saygısızlıktır." İlk "Simpsonlar" bölümleri, eleştirmen tarafındandan nüktedanlığı, realizmi ve zekasından dolayı övgü aldı. 1990'ların sonunda, şovun tonu ve vurgusu değişmeye başladı. Bazı eleştirmenler şovu "yorgun" olarak yorumlamaya başladı. 2000 yılı ile, uzun süredir dizinin takipçisi olan bazı hayranlar, şov ile hayal kırıklığına uğradılar ve deli dolu tuhaf davranışlardaki vurgunun bitişi olarak algıladıkları karakterden-yayımlanan konudan sapıldığına işaret ettiler. Yazar Douglas Coupland, "saçmalık" olarak dizideki kalitenin düşüşü iddialarını ""Simpsonlar", on dört yılda topu düşürmediler; onu şimdi düşürmeleri zor görünüyor." diyerek yorum yaptı. Dokuzuncu sezonda on ikinci sezona kadar şovun yürütücüsü olan Mike Scully, eleştirilerin konusu oldu. "Slate"den Chris Suellentrop "Scully'nin yönetimi altındaki "Simpsonlar", iyi bir çizgi film oldu [...] Bölümler, eskiden Homer ile Marge, gün batımına doğru bisiklet sürerken biterdi, şimdi Homer, Marge'nin boynuna sakinleştirici bir dart atmasıyla bitmektedir. Şovun stili eğlenceli ama yıllardır insanın içine dokunmuyor." diye yazdı. 2007'de dizinin uzunluğunun başından sonuna kadar aynı kalitede nasıl sürdürüldüğü sorulduğunda, Scully şöyle cevap verdi: "Sizin kalite standartlarınızı düşürerek. Bir defa bunu yaparsanız sonsuza kadar ilerleyebilirsiniz." 2003 yılında, şovun 300. bölümü "Barting Over"ın kutlanmasıyla, "USA Today", The Simpsons Archieve hayran sitesinin webmasterı tarafından seçilen en iyi on bölüm ile "Simpsonlar"ın senaristleri tarafından seçilen en iyi 15 listesini içeren "Simpsonlar" ile ilişkili bir çift liste yayımladı. Hayran listesindeki en yeni bölüm 1997'de yayımlanan "Homer's Phobia" olurken, senaristlerin seçtiği en yeni bölüm 2000'de yayımlanan "Behind the Laughter" oldu. 2004 yılında, Harry Shearer, şovun kalitesindeki düşüşü olarak ne anladığı belirtti: "Son üç sezonu kötüler arasında sayıyorum dolayısı ile dördüncü sezon şimdi bana çok iyi görünüyor." Dan Castellaneta cevap olarak "Katılmıyorum [...] Bence Harry'nin yorumu, şovun ilk üç ya da dört sezonunda olduğu gibi değil biraz daha çılgın ya da delişmen olduğuna dairdir. Bence, canlı kalmak için [şov] organik olarak değişmektedir." "Simpsonlar", geniş bir izleyici kitlesi elde etmeyi ve yeni hayranlar oluşturmayı başardı. İlk sezon, Amerika Birleşik Devletleri'nde bölüm başına ortalama 13.4 milyon izleyiciye sahip olurken on dokuzuncu sezonun ortalaması 7.7 milyon izleyici oldu. Nisan 2006'daki bir röportajında Matt Groening, "Dürüst olmak gerekirse, ufukta bir son görmüyorum. Bence şovun finansal sorunlar yaşabileceği ihtimal fakat şimdilik sorun yok; şov, yaratıcı olarak, bence, olabileceğinden daha iyi. Animasyon, inanılmaz hayalperest ve detaylı; hikâyeler, önceden yapmadıklarımızı yapıyor. Bu nedenle vazgeçmek için hiç neden yok." dedi. "Simpsonlar" ile ilgili pek çok çizgi roman yıllarca yayımlandı. 1993'ten itibaren dokuz çizgi roman, Bongo Comics tarafından piyasaya çıkarıldı. İlk bant-karikatürler, şovun kardeş dergisi "Simpsons Illustrated"te, 1991'deki "Simpsonlar"a dayandı. Bant-karikatürler, popüler oldu ve dört farkı hikâyeden oluşan "Simpsons Comics and Stories" başlıklı tek basımlık çizgi romanlar, dizinin hayranları için 1993 yılında yayımlandı. Ve buna bağlı olarak "Simpsonlar"ın yaratıcısı Matt Groening ile arkadaşı Bill Morrison, Mike Rote, Steve Vance ve Cindy Vance, yayın şirketi Bongo Comics'i kurdular. "Simpsons Comics"in sayıları, "Bart Simpson's Threehouse of Horror" ile "Bart Simpson" koleksiyonu hâline getirildi ve Birleşik Devletler'de, Harper Collins tarafından geleneksel karton kapaklı olarak tekrar basıldı. 27 Temmuz 2007'de gösterime giren animasyon film "", 20th Century Fox, Gracie Films ve Film Roman tarafından üretildi. Film, "Simpsonlar"ın uzun süreli yapımcısı David Silverman tarafından yönetildi ve filmin senaryosu, Matt Groening, James L. Brooks, Al Jean, George Meyer, Mike Reiss, John Swartzwelder, Jon Vitti, David Mirkin, Mike Scully, Matt Selman ve Ian Maxtone-Graham gibi "Simpsonlar"ın yazarlarından bir ekip tarafından yazıldı. Dizinin sona ermesinden sonra filmin prodüksiyonunun gerçekleşeceğine dair iddiaların var olmasına karşın dizinin yazımına devam edilirken filmin yapımı gerçekleşti. Uzun metrajlı olası Simpsonlar filminin tartışması, dizinin ilk sezonlarından itibaren gündemdeydi. James L. Brooks esasen "Kamp Krusty" adlı bölümün hikâyesini bir filme uygun olacağını düşünüyordu fakat senaryoyu, uzun metrajlı filme dönüştürmeye çalışırkenki zorluklarla karşı karşıya kaldı. Uzun bir süre boyunca uygun bir hikâyenin yokluğu ve senarist ekibinin tamamen meşgul oluşu gibi zorluklar nedeniyle proje iptal edildi. Dizide yer almış olan orijinal müzik koleksiyonları "Songs in the Key of Springfield", "Go Simpsonic with The Simpsons" ve "The Simpsons: Testify" adlarında albüm olarak yayımlandı. Birçok şarkı, single ya da albüm yayını olarak kaydedildi ve şovda hiç yer almadı. "The Simpsons Sing the Blues", eylül 1990 tarihinde piyasaya çıktı ve Billboard 200 listesinde 3 numaraya kadar yükselerek başarılı oldu ve Recording Industry Association of America tarafından 2x platin plak ile ödüllendirildi. Albümden çıkan ilk single, pop rap şarkısı "Do the Bartman", Nancy Cartwright tarafından yorumlandı ve 20 Kasım 1990'da piyasaya çıktı. Şarkı, tanıtım yazısında yer almasa da Michael Jackson tarafından yazıldı. 2007 yılında bir simülatör sürüş olan The Simpsons Ride'ın, Universal Studios Orlando ve Universal Studios Hollywood'da uygulanacağı resmî olarak açıklandı. 15 Mayıs 2008 tarihinde Florida'da ve 19 Mayıs 2008 tarihinde Hollywood'da resmen açıldı. Sürüşte, müşteriler, Palyaço Krusty tarafından inşa edilen Krustyland adındaki bir çizgi tema parkıyla tanıştırılmaktadır. Fakat Figüran Bob, Krusty ve Simpson ailesinden öç almak için hapishaneden kaçmaktadır. The Simpsons Ride, "Simpsonlar"dan 24 düzenli karakteri içinde barındırdı ve Pamela Hayden, Russi Taylor ile Kelsey Grammer'in yanı sıra dizinin düzenli kast ekibi karakterlere ses verdiler. Harry Shearer, sürüşte yer almaya karar vermediği için Shearer'ın normalde dublaj yaptığı karakterlerin hiçbirine burada dublaj yapılmadı. Video oyunu endüstrisi, "Simpsonlar" karakterlerini ve Springfield dünyasını oyunlara adapte etmede hızlı davrandı. İlk oyunlardan bazıları Konami'nin arcade oyunu "The Simpsons" (1991) ve Acclaim Entertainment'in "" (1991) oyunlarıdır. "The Simpsons Road Rage" (2001), "The Simpsons Hit & Run" (2003) ve "The Simpsons Game" (2007) ise modern video oyunlardır. İki "Simpsonlar" pinball makinesi üretildi: ilki kısaca ilk sezondan sonra oluşturuldu ve diğeri ise hâlâ satın alınabilmekte. "Simpsonlar"ın popüler oluşu, diziyi bir milyon dolarlık ticaret endüstrisi hâline getirdi. Ailenin adı ve yardımcı karakterler, tişörtlerden posterlere kadar her şeyde yer aldı. "Simpsonlar", What Would Homer Do? ile Simpsons Jeopardy gibi oyunların yanı sıra Clue, Scrabble, Monopoly, Operation ile The Game of Life gibi çok fazla bilinen oyunların özel basımlarına ilham verdi. İskambil ve The Simpsons Trading Card Game gibi birçok kart oyunu yayımlandı. Bölüm kılavuzu gibi pek çok resmî ya da gayri resmî "Simpsonlar" kitabı piyasaya sürüldü. Şovun çoğu bölümü, yıl bitimlerinde DVD ve VHS olarak yayımlandı. 2001 yılında ilk sezonun DVD'leri satışa çıktığında, "Chapella's Show"un ilk sezonunun daha sonradan bu satışa yetişmesine rağmen, kısa sürede tarihteki en çok satan televizyon DVD'si oldu. Özellikle ilk sezondan on birinci sezona kadar olan sezonlar ABD'de (1. Bölge), Avrupa'da (2. Bölge) ve Avustralya, Yeni Zelanda ile Latin Amerika'da (4. Bölge) piyasaya çıktı. 2003 yılında, dünya genelinde yaklaşık 500 firma, "Simpsonlar"daki karakterleri, kendi reklamında kullanmak için lisans aldı. ""nin promosyonu olarak on iki 7-Eleven şubesi, Kwik-E-Mart'a dönüştürüldü ve "Simpsonlar"la ilgili ürünleri sattı. Bunlar, "Buzz Cola", "Krusty-0" kahvaltılık yiyecek, yağda kızarmış şekerli pembe çörek ile "Squishees" gibi ürünlerdir. 9 Nisan 2009'da, Birleşik Devletler Posta Servisi, şovun yirminci yıl dönümünü kutlamak için Homer, Marge, Bart, Lisa ve Maggie'den oluşan 44 sentlik beş farklı posta serisini tanıttı. "Simpsonlar", posta pulu üzerinde yer alan, yayımda olan ilk televizyon dizisi oldu. Posta pulları, Matt Groening tarafından tasarlandı, 7 Mayıs 2009'da satışa çıktı ve yaklaşık bir milyar bastırılacak. Panic! at the Disco Panic! at the Disco Las Vegas, Nevada'lı punk grubu. Debut albümleri A Fever You Can't Sweat Out (Terleyerek Atamayacağın Bir Ateş), Amerikan Billboard 200 listesine 13. sıradan giriş yaptı ve Eylül 2005'ten bu yana 1 milyondan fazla sattı. Projenin başlangıcı; Ryan Ross'la Spencer Smith çocukluktan beri arkadaşlar. Her ikisi de 13 yaşlarındayken blink-182 coverlarıyla başladılar müzik hayatlarına. Brendon Urie ve Brent Wilson'in katılmasıyla Panic! At The Disco'nun temelleri atılmış oldu. Grup, P!ATD adını almadan önce grubun adı "Summer League"ydi ve Brendon'nın gruba katılmasıyla birlikte grup adı Panic! At The Disco olarak değiştirdi. Grup bu adı, "Name Taken"ın "Panic" şarkısından esinlenerek seçti. Grubun bu kadar kısa bir sürede popüler olmasının en önemli nedenlerinden biri de Pete Wentz'dir (Fall Out Boy). Grup, Pete'in LiveJournal'ına attıkları Purevolume hesapları sayesinde, Pete'in dikkatini çekmeyi başardı ve Wentz'in Las Vegas gezisinde üyelerden biriyle tanışması, grubun Decaydance'le anlaşmasını sağladı Brent Wilson'ın Ayrılışı; Grup, 17 Mayıs 2006 tarihinde websiteleri üzerinden Brent Wilson'nın gruptan ayrılması hakkında bir mesaj gönderdi. Brent'in atıldığını öne sürmesine rağmen ayrılma hakkında hiçbir neden gösterilmedi. Daha sonra da grup, Brent'in müzikal açıdan eksik bulunduğu için gruptan atıldığını öne sürdü. Bu karmaşaların tur sırasında olması grubun yeni bir basist bulma girişimlerini hızlandırdı. Ve daha sonra da kalıcı basist bulunana kadar yakın arkadaşları Jon Walker'ın yaz turu için geçici basist olacağı duyuruldu. 3 Temmuz 2006'da grubun myspace profilinde basistin Jon Walker olarak düzeltilmesiyle Jon gruba kalıcı dahil oldu. 2015'te Spencer Smith'in ayrılmasıyla grubun tek kalıcı üyesi olarak Brendon Urie kalmıştır. Ryan Ross ve Jon Walker gruptan ayrılarak The Young Veins adlı farklı bir grup kurmuşlardır.Ryan Ross, müzik tarzında müzik tarzında değişiklik yapmak istediği için grup üyeleri arasında anlaşmazlıklar olmuş ve Ryan Ross bu sebepten 2010'da Jon Walkerle birlikte grubtan ayrılmıştır. Yılın En İyi Video Ödülü (2006) "I Write Sins Not Tragedies" Yılın En İyi Grup Videosu Ödülü Adaylığı (2006) "I Write Sins Not Tragedies" Yılın En İyi Rock Videosu Ödülü Adaylığı (2006) "I Write Sins Not Tragedies" Yılın En İyi Çıkış Yapan Artist Videosu Adaylığı (2006) "I Write Sins Not Tragedies" Yılın En İyi Video Koreografisi Adaylığı (2006) "I Write Sins Not Tragedies" En İyi Uluslararası Video Ödülü (2006) "I Write Sins Not Tragedies" Web siteleri: Muhittin Üstündağ Muhittin Üstündağ (1884 - 30 Nisan 1953) Türk bürokrat. Eski Emniyet Genel Müdürü. Eski İstanbul Valisi ve Belediye Başkanı. İstanbul Hukuk Mektebi mezunudur. Mekri ve Milas Kazası Bidayet Mahkemesi Müdde-i Umumiliği Katipliği, Beyoğlu Sancağı Polis Merkez Memurluğu, İstanbul Şehremaneti Müfettişliği, Üsküdar Dairesi Belediyesi Müdürlüğü, Merkez Emanet Müfettişliği, İstanbul Şehremaneti Umumi Müfettişliği, Dahiliye Vekaleti Emniyet Umum Müdürlüğü, İstanbul Belediye Başkanlığı, İstanbul Valiliği, TBMM VII. Dönem (Ara Seçim) İstanbul Milletvekiliği yapmıştır. Evli ve üç çocuk babasıdır. Emniyet Genel Müdürü iken İstanbul Valiliği'ne atandıktan kısa bir süre sonra Özel İdare ile Belediye birleştirildiğinden, Şehreminliği görevi de kendisine verildi. 14 Ekim 1928 - 4 Aralık 1938 tarihleri arasında on yılın üzerinde bir süre Vali ve Belediye Reisliği'nde bulundu. Memurluk süresi Atatürk Devrimleri'ni uygulama ve kesinleştirme dönemini kapsamaktadır. Muhittin Üstündağ, İstanbul’a Şehir Tiyatroları'nı kazandırdı. Şehrin imar planının hazırlanmasına önayak oldu. Atatürk Köprüsü'nü yaptırdı. Eminönü Meydanı'nda geniş ölçüde istimlaklere girişti ve meydanı tanzim ettirdi. İstanbul’da ilkokul seferberliğine de ilk başlayan Muhittin Üstündağ olmuştur. Ayrıca onun gayretiyle yaptırılan çeşitli yollar günümüzde hâlen kullanılmaktadır. Chris Cornell Chris Cornell, (Christopher John Boyle, 20 Temmuz 1964, Seattle - 18 Mayıs 2017, Detroit), Amerikalı müzisyen, vokalist. Soundgarden'ın vokalistiyken, Soundgarden'ın dağılmasından sonra Audioslave grubunu kurmuştur. 2007 yılında Audioslave'in dağılması ile solo kariyerine devam etmiştir. 2007 Haziran'ında "Carry On" isimli ikinci solo albümünü çıkarmıştır. 2010 yılında grunge efsanesi Soundgarden'a geri dönme kararı almıştır. Şarkıcı 18 Mayıs 2017 tarihinde ABD'nin Detroit kentinde 52 yaşında ölü olarak bulunmuştur. Cornell, Christopher John Boyle ismiyle 20 Temmuz 1964'te Seattle, Washington'da doğdu ve büyüdü. Christ the King Katolik ilkokulu ve Shorewood lisesine gitti. Babası Ed Boyle eczacı, annesi Karen Cornell ise muhasebeciydi. Cornell, dokuz ve on bir yaşları arasında komşusunun bodrumunda bulduğu plaklar sayesinde the Beatles ile tanışıp müziğe ilgi duymaya başladı. Çocukluk yıllarında sosyal anlamda sıkıntılar çeken Cornell, okulu erken yaşta bıraktı. 12 yaşında heroin, marijuana ve reçeteli ilaçlar kullanmaya başladı. 16 yaşında müziğe başlayana kadar bağımlılığı devam etti. Başarılı bir müzisyen olmadan önce Seattle'da bir restoranda aşçılık yaptı. 1980lerin başında The Shemps adlı bir cover grubunda çalmaya başladı. Grup dağıldıktan sonra Cornell, bas gitarist Hiro Yamamoto ile müzik yapmaya devam etti. Kısa süre sonra onlara grubun eski gitaristi Kim Thayil katıldı. Soundgarden , 1984 yılında Cornell, Thayil ve Yamamoto tarafından kuruldu. Grubun bu kadrosunda Cornell davul çalıp, şarkı söylüyordu. 1985'te davula Scott Sundquist geçti, böylece Cornell vokallere odaklanmaya başladı. Grubun ilk üç bestesi C/Z Recordstarafından yayınlanan "Deep Six" isimli bir toplama albümde yer aldı. 1986'da evli ve bir çocuğu olan Sundquist ailesine daha çok zaman ayırmak için gruptan ayrıldı. Yerine Skin Yard'ın davulcusu Matt Cameron geldi. Sub Pop ile anlaşan Soundgarden, 1987'de "Screaming Life" EP'sini, 1988'de ise "Fopp" EP'sini yayınladı. 1988'de SST Records'a imza atıp ilk albümleri "Ultramega OK'i" yayınladılar. Albüm 1990 Grammy Ödülleri'nde "En İyi Metal Performansı" dalında aday gösterildi. Grup daha sonra A&M Records'a geçti ve büyük bir firma ile anlaşan ilk grunge grubu oldular. 1989'da ikinci albümleri "Louder Than Love" yayınlandı. "Louder Than Love"'ın yayınlanmasından hemen sonra Yamamoto, Western Washington University'de yaptığı master'ı bitirmek için gruptan ayrıldı. Yerine eski Nirvana gitaristi Jason Everman getirildi. "Louder Than Love" turnesi sonra Everman kovuldu ve 1990'da Ben Shepherd bas gitara geldi. Alice in Chains, Nirvana, ve Pearl Jam ile birlikte Soundgarden, 1990'larda çıkış yapan Seattle'lı grunge gruplarından biri oldu. Yeni kadro ile kaydedilen "Badmotorfinger" 1991 yılında yayınlandı. Albümün iyi bir satış grafiği yakınladı ve gruba ani bir şöhret kazandırdı. "Badmotorfinger"'dan "Jesus Christ Pose", "Outshined", ve "Rusty Cage" single'ları çıktı. Üç şarkı da alternatif müzik radyolarında hit olurken, "Outshined" ve "Rusty Cage"in klipleri MTV'de sıkça gösterildi. "Jesus Christ Pose" ve klibi ise 1991 yılında tartışma yarattı ve MTV listesinden çıkarıldı. "Rusty Cage" daha sonra Johnny Cash tarafından 1996 tarihli albümü "Unchained'de" yorumlandı. Ayrıca "" oyununda da bu şarkı yer aldı. "Badmotorfinger," 1992 Grammy Ödülleri'nde "En İyi Metal Performansı" dalında aday gösterildi. Albüm "Guitar World" dergisinin Ekim 2006 sayısında en iyi 100 gitar albümü listesinde 45 numarada yer aldı. "Superunknown" grubun en büyük albümü oldu. Mart 1994'te çıkan "Superunknown," "Billboard" 200 listesine bir numaradan girdi. Albümden, "Spoonman" ve "Black Hole Sun" gibi başarılı single'lar çıktı ve grubu dünya çapında ünlü yaptı. "Rolling Stone" "Superunknown" albümüne beş üzerinden dört yıldız verdi. Albüm, "The New York Times" ve "Entertainment Weekly'den" de övgü dolu sözler ald. Albüm, 1995 Grammy Ödülleri'nde en iyi rock albümü adayı oldu. "Black Hole Sun" ve "Spoonman" ise iki Grammy ödülü kazandı. "Black Hole Sun" şarkısının videosu ise MTV Video Müzik Ödülleri'nde de ödüle layık görüldü. Albüm, Rolling Stone dergisinin en iyi 500 albüm listesinde 336. oldu. VH1'nın 90'ların en iyi 100 şarkısı listesinde ise "Black Hole Sun" 25. oldu. Grubun beşinci albümü 1996'da "Down on the Upside" adıyla yayınlandı. Bu çalışma öncekilere göre biraz daha sakindi ve grubun grunge çizgisinden farklıydı. Soundgarden bu dönem farklı tarzlar denemek istediklerini açıkladı. Ancak, Cornell'in bu değişim isteği Thayil ve Cornell arasında anlaşmazlığa neden oldu. Albümün satışları da "Superunknown'a" göre daha düşüktü. 1997'de Soundgarden ilk singleları "Pretty Noose" ile Grammy Ödülleri'nde aday gösterildi. Ancak grup içi problemler devam edince, 9 Nisan 1997'de Soundgarden dağıldığını açıkladı. 1 Ocak 2010'da Cornell, Twitter hesabından yaptığı açıklama ile Soundgarden'ın dönüşünün işaretlerini verdi. Nisan 2010'da Soundgarden, Lollapalooza 2010'da çalacağını açıkladı. 16 Nisan 2010'da Soundgarden, Seattle'da habersiz bir konser verdi. Grup, Soundgarden'ın bir anagramı olan Nudedragons adı ile sahneye çıkmıştı. 9 Kasım 2010'da Conan O'Brien'ın şovuna çıkarak yıllar sonra televizyon ekranında gözüktüler. 2011 yazında grup Kuzey Amerika'yı turladı. 2012 yazında Soundgarden "The Avengers" soundtrack'i için "Live to Rise"ı besteledi. Altıncı albümleri, "King Animal", Kasım 2012'de yayınlandı ve albüm hakkında olumlu yorumlar yazıldı. Chris Cornell, Tim Commerford, Tom Morello, Brad Wilk'ten oluşan grup Havana- Küba'da 2000 yılında Amerikan hükümetine karşı protestoların yapılması amacıyla inşa edilen La Tribuna Antiimperialista José Marti adı verilen alanda konser veren ilk Amerikalı gruptu. 2005 Mayıs'ında burada yaklaşık 50 bin kişinin katılımıyla ücretsiz bir konser gerçekleştiren grup, 26 parça çalarak kendi kariyerlerinin en uzun konserine imza atmıştır. Esat Bey Esat Bey, yeni Türkiye Devleti'nin ilk İstanbul Valisidir. 7 Ekim 1922 - 4 Nisan 1923 Tarihleri arasında bu görevde kalmıştır. Karahisar’da doğdu. Harbiye’den Süvari Mülazımı olarak çıktı. Balkan Savaşı'nda Binbaşı ve Alay Komutanı iken 3. Kolordu'nun çekilme hareketini serbest bırakma hizmetlerinden dolayı takdir edildi. I. Dünya Savaşı sırasında Filistin cephesinde Yıldırım Ordular Grubu'nun uğradığı Nablus Hezimetinde süvari fırkası komutanı olarak İngilizlere esir düştü. 1921 yılında İstanbul, Türkiye Büyük Millet Meclisi'ne iltihak edince, İstanbul Valisi ve Trakya Süvari Fırkası Kumandanı oldu. Ali Haydar YuluÄŸ Ali Haydar Yuluğ (d. 1878, İzmir - ö. 18 Eylül 1937), eski Ankara ve İstanbul Valisi ve Belediye Başkanı. Mülkiye mezunudur. İzmir Vilayeti Maiyet Memurluğu, Seferihisar, Foçateyn, Milas, Nazilli, Çorlu Kaymakamlıkları, Trabzon-Canik Bölgesi 2.Sınıf Mülkiye Müfettişliği, Dahiliye Vekaleti Muhacirin ve Aşiret Şubesi Müdür Yardımcılığı, Antep, Urfa, Aydın, Isparta, Çatalca ve Bolu Sancakları Mutasarrıflıkları, Dahiliye Vekaleti Mahalli İdareler Umum Müdürlüğü, 1.Sınıf Mülkiye Müfettişliği, Sivas, İstanbul Valilikleri, Ankara Şehreminiliği, İstanbul Belediye İstimlak Encümeni Reisliği, 1912 Nisan-Ağustos Osmanlı Meclis-i Mebusanı'nda Menteşe (Muğla) Mebusluğu, TBMM II. Dönem (Ara Seçim) ve III. Dönem İstanbul Milletvekilliği (İskat: 19 Ocak 1930) yapmıştır. Evli ve dört çocuk babasıdır. 11 Nisan 1923 - 8 Haziran 1924 Tarihleri arasında İstanbul Valiliği görevinde bulunan Ali Haydar Yuluğ, İstanbul'a itfaiye ve mezbahayı kazandırmıştır. RaÅŸit Bigat Raşit Bigat, eski İstanbul Valisi. Mülkiye mezunudur. 1921