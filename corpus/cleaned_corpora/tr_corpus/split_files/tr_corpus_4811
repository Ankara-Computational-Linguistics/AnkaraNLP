parçalanmış ruhunu kurtarabilmek için onun Koruyucusu olur. P.C. Cast, Stark'ın Zoey'nin Koruyucusuna dönüşmesinin onun için bile bir sürpriz olduğunu; aslında başta Stark'ın basit bir şekilde Stevie Rae'ye ilgi duyması gerektiğini düşündüğünü ancak sonradan olayların bu şekilde geliştiğini söylemiştir. Ölmeden önce Zoey'le aralarında bir çekim olmuştur, ölümden döndükten sonra Av'da onun savaşçısı olduğunda daha çok yakınlaşmışlar ve Yanmış'ta onun koruyucusu olduğunda sevgili olmuşlardır. Dallas Stevie Rae'nin kırmızı çaylaklarından biri, bir bakıma onun erkek arkadaşı. Stevie Rae ondan beslenmek için boynunu ısırmadan hemen önce Rephaim onları ilişkiye girerken görünce, Stevie Rae'nin Rephaim'i savunmasına o kadar öfkelenir ki Karanlık'ın onu ele geçirmesine izin verir ve onlara elektrik akımıyla (yeteneği) saldırır. Bu sırada Değişim geçirir ve dünyada bilinen üçüncü Kırmızı Vampir olur. Afrodit LaFonte Tulsa'nın son derece zengin belediye başkanının kızı Afrodit, Zoey'e "İşler benim istediğim şekilde yürür. Burada kendine bir yer edinmek istiyorsan, benim sözlerimi hiç aklından çıkarmazsın," diyen, kendini beğenmiş, bencil bir zengin kız olarak seriye girer. Ancak acı veren kehanet görüşleriyle sarsılan ve otoriter ailesinin zihinsel istismarına uğrayan Afrodit, yakında daha zengin ve daha kompleksli bir karakter olarak görünmeye başlar ve sonlarda Zoey'nin arkadaşı olur. Gür sarı saçlı ve göz kamaştırıcı olarak nitelendirilir. Aynı zamanda heykel gibi olduğu ve bir melek gibi göründüğü söylenir. Afrodit ayrıca "İşaret"te Karanlık Kızlar olarak bilinen bir grubun lideri olarak tanıtılır, ama sonra kontrol ondan alınıp Zoey'e verilir. Afrodit "Seçilmiş"in sonunda tekrar Değişim geçirir ve insana dönüşür. Vampir çaylaklığını kaybetmesine rağmen hala normal bir insandan daha fazla önem taşır, ona verilen tanrıça-vergisi yetenekleri hala onunla kalır. Afrodit seri ilerledikçe biraz daha yumuşar. Zoey'nin ritüel çemberinin bir parçası olur ve Zoey'de bir kız kardeş bulduğunu kendisine itiraf eder. Afrodit, Zoey ve arkadaşlarına "Geyik Sürüsü" der. Afrodit sevilmeyi hak etmediğine inansa bile onu olduğu gibi seven yeminli Savaşçısı Darius'a aşık olur. Savaşçı Yemini insanlar üzerinde bir etki yaratmadığı için bu yemin Afrodit'in sadece sıradan bir insan olmadığını kanıtlar. Stevie Rae'nin ölümünden sonra, onun Toprakla olan bağı Afrodit'e geçer. Ama Stevie Rae bir Kırmızı Vampir olarak yeniden doğduktan sonra bu bağ Nyx tarafından geri alınır ve Stevie Rae'ye geri verilir. "Av"da, ikisi arasında kazara olan bir damga oluşur, sonuç olarak Afrodit Stevie Rae'nin hayatını kurtarır. "Baştan Çıkarılmış"ta, Stevie Rae, bir Alaycı Kuzgunla, Rephaimle damgalanır ve bu damgalarının bozulmasına neden olur. "Yanmış"ta, Afrodit güçlerinin kapsamını, bir insanın ruhunu görmesini sağlayacak ve onu Nyx'in gerçek bir kahini yapacak şekilde genişletir. Heath Luck Okulunun futbol takımının oyunkurucusudur ve 3. sınıftan beri Zoey'ye aşıktır. Heath, Zoey'nin bir çaylağa dönüşmeden önceki erkek arkadaşıdır. Sonra Zoey yanlışlıkla onun kanını tadınca, birbirleriyle damgalı hale gelirler. Seri boyunca bir damgalı bir damgasız olurlar ve ilişkileri her zaman güzel, romantiktir. Onu başkalarıyla paylaşması gerektiği anlamına gelse bile, Zoey için her şeyi yapmaya hazırdır. "Baştan Çıkarılmış"ta, Neferet ile arasında geçen konuşmaya kulak misafiri olduğu için Kalona tarafından öldürülür. Zoey Kalona'yı Heath'in kafasını koparırken görür, Kalona'ya saldırmak için Ruh'u çağırır ve başarısız olur. "Yanmış"ta, Heath sonraki yaşamına giderken Zoey'nin parçalanmış ruhunu toparlamasına ve Diğer Dünya'dan ayrılmasına yardım edecek son bir fedakarlık yapar. Sylvia Kızılkuş Yerli bir Cherokee ve bilge bir kadın olan (ayrıca kitapta 'Ghigua' diye de anılır) Zoey'nin büyükannesi, Zoey'i avutur ve tavsiyelerde bulunur. O Zoey'nin hayatındaki anne figürüdür, ve ona söylediği isimlerin bazıları Zoeykuş ve U-we-tsi-a-ge-ya(Cherokee dilinde kızım anlamına gelir)'dır. Eski Cherokee ruhlarıyla temas içindedir, Zoey'e yeni dünyasındaki Vampirlerle, ruhlarla ve şeytanlarla başa çıkmasına yardımcı olur. O ayrıca Zoey'i olduğu gibi kabul eder ve herkesin olmasını istediği gibi davranmasını beklemez. "Av"da Toprak'ı temsil eder ve Kalona'yı kovmaya yardım eder. John ve Linda Heffer Zoey'nin üveybabası John Heffer, eşi Linda'ya, Zoey'i önceden seven annesine hakim olan dar görüşlü bir kontrol manyağıdır. Zoey'nin Linda'yla gergin bir ilişkisi vardır. John, Vampirlere karşı olan bir dini grup İnanç İnsanlarının kıdemli bir üyesidir ve kendi dini dışındaki dinlerin yanlış olduğuna inanır. Linda kararlarını başkalarının vermesini tercih eden zayıf iradeli bir kadındır ve bu da annesi Sylvia Kızılkuşla ilişkisini bozar. Küçük bir şaka olarak, Zoey John'u üvey-zavallısı olarak adlandırır. İkisinden de "Vahşi"den beri hiç bahsedilmemiştir. Rephaim Rephaim Kalona'ın ilk ve en sevdiği oğludur. "Baştan Çıkarılmış"ta, Profesör Anastasia'yı öldürür, ardından Zoey ve arkadaşlarının peşindeyken Darius'tan darbe alır. Stevie Rae onu yaralı bulur, ama insana benzeyen özelliklerinden dolayı öldürmek yerine onu kurtarır. Sağlığını kazanması için ona bakar, bu yüzden Rephaim ona bir hayat borçlanır. Stevie Rae yaşaması için onu tünellere götürür, kötü kırmızı çaylak Nicole aklını okur ve Stevie Rae'yi ele geçirip öldürmek için onu kullanmaya yeltenir. Planın kısmen işe yaramasına rağmen, Rephaim Stevie Rae'nin hayatını kurtararak ve kanını içmesine izin vererek ona olan hayat borcunu yerine getirir. Aralarında güçlü bir damga oluşur ve Stevie Rae'nin önceden damgalandığı Afrodit ile aralarındaki damga bozulur. "Yanmış"ta, Stevie Rae ile yakınlaşır ve daha önce hiç hissetmediği bir şey hisseder-aşk. Stevie Rae yanlışlıkla Karanlık'ı çağırınca, Rephaim onun korkusunu hisseder ve kendisini toplamak için karanlık gücü çağırarak Stevie Rae'yi bulur ve onu kurtarır. Nyx Nyx tüm Vampirlerin taptığı Tanrıçadır. Ayrıca diğer kültürler tarafından da tapılır, çeşitli fiziksel biçimlerine ve isimlerine rağmen, Meryem Ana olabileceğine inanılır. Nyx "İşaret"te Yerli Amerikan olarak görünür. Nyx'in, kendi seçimlerini yapabilmeleri için bağışladığı özgür iradeyle Neferet ona karşı gelirken, Zoey ve arkadaşları ne kadar kötü şeyler olursa olsun onun dileklerine uyarlar. "Yanmış"ta Zoey Kalona'yla yüzleşirken müdahale eder, Kalona'yı Zoey'e olan borcunu ödemeye zorlar. Erebus Erebus altın kanatlarıyla Nyx'in Ölümsüz refakatçisidir. Kalona siyah kanatlarına rağmen Dünyada Erebus'un taklidini yapar ve Vampirlerin güvenini kazanır. Erebus şimdiye kadar kitaplarda çok sınırlı bir varlık olmuştur, ondan çoğunlukla sadece isim olarak bahsedilmiştir. Kalona Kalona, Neferet'in herkese Nyx'in refakatçisi Erebus olarak tanıttığı, yeryüzüne inmiş kötü bir melektir. Kalona Zoey'in rüyalarına girer ve onu ayartmaya çalışır. İnsanların tercihlerine göre görünümünü değiştirse de binlerce yıl önce doğmuştur. Kalona seriye ilk olarak, Neferet onu toprağın içinde tuzağa düştüğü yerden serbest bırakınca gerçek olduğu ortaya çıkan, bir Cherokee efsanesi olarak girer. "Baştan Çıkarılmış"ta Nyx'in Savaşçısı olduğu ama Koruyucusu Erebus'u kıskanmaya başladığı için kovulduğu ortaya çıkar. "Av"da, Kalona ve Neferet bir daha asla dönmemek üzere okuldan kovulurlar. Kalona'nın Gece Evinde kullandığı hipnoz edici büyüsü vardır. Eski Cherokee kadınları tarafından onu sevmesi ve yeryüzünün altında tuzağa düşürmesi için yaratılan A-ya'ya aşıktır. Ayrıca Zoey Kızılkuş'un A-ya (çift anlamlı olarak 'ben' anlamına gelen bir Cherokee kelimesi) olduğuna inanır. "Yanmış"ta Neferet'in karanlık güçleri tarafından ruh olarak Zoey'nin peşinden gönderilir. Ve hem bedeni hem de ruhu Nyx'in diyarından kovulur. 2008'de, "Variety" serinin film uyarlamasının erken planlama aşamasında olduğunu bildirdi. Film hakları "Empire Pictures" tarafından ayarlandı ve "Fish in a Barrel" filminin yazarı ve yönetmeni Kent Dailan tarafından "İşaret" için bir senaryo yazılmaktadır. Çıkış tarihi 2013 olarak belirlenmiştir. Özet: "Vampirler" toplumda kabul görmektedir. Onlar, bazı insanlarda ergenlikte kendini gösteren genetik bir aykırılığa sahiptirler. Vampirler "işaret"lenir ve yetişkin bir vampir olmak için gerekli eğitimi sunan Gece Evine gönderilirler. Zoey Kızılkuş bir çaylağa dönüştüğünde ve okulunu değiştirmek zorunda kaldığında sıradan olan hayatının tüm düzeni bozulur. Psychodidae Psychodidae, çift kanatlılar (Diptera) takımından böcek familyası. Palearktik bölgede bulunurlar. 1,5 – 5 mm boyunda olabilen küçük sineklerdir. Kelebeklere ("güvelere") benzer şekilde, kanatları abdomen üzerinde çatılı duran ve onlar gibi pul benzeri kıllanmalarıyla diğer sinek türlerinden ayrılan güve sineği (Psychodinae) ya da kelebeksi görünmeyen, onlar gibi kanatları çatı gibi durmayan ve fazla kıllı olmayan tatarcık (Phlebotominae) adlarıyla bilinirler. Vücut ve kanatları çeşitli renklerde olan oldukça kalın ve uzun kıllarla örtülüdür. Kanatlarda sadece boyuna damarlar bulunur, enine damarlar bulunmaz. Erginlerin ağız parçaları fonksiyonel değildir. Duyargalar 14-16 segmentli, bacaklar yoğun kıllar veya seta ile kaplıdır. Sycoracinae: "Sycorax" sinekleri küçük, 1–3 mm vücut uzunluğuna sahip, abdomen üzerinde yatay şekilde uzanan kanatlara sahiptir. Gözler dairesel, anten 15 segmentli, palpus 4 segmentli, dişilerin ağız parçaları sürüngen ve amfibilerden kan emmek için fonksiyoneldir. Kanatlar oval, radius 4, media ise 3 dallıdır. "Sycorax" pupaları larvaları gibi aynı çevrede yaşarlar, 5-7 segmentli bir çift ventral vantuza sahiptir. Trichomyiinae: "Trichomyia" erginleri az bulunur. Palpus 3 veya 4 segmentlidir. Dişilerin ağız parçaları fonksiyonel değildir. Radial kanat damarı sadece 4 dallı, vücut uzunluğu 3–5 m'dir. Trichomyiinae pupalarının özellikleri çok az bilinir. 6-8. abdominal segmentlerde accessorial elementlere sahiptir. Psychodinae: 6 mm'den küçük sineklerdir. Başta gözler böbrek şeklinde, anten 14-16 segmentli, ağız parçalrı fonksiyonel değildir. Meso ve metatoraks uzantılı, feromon üreten renkli setalıdır. Kanatlar 10 boyuna damarlıdır ve genellikle çapraz damar bulunmaz. Kanat uzunluğu 1–5 mm'dir. Bacaklar yoğun kıllar ve setalarla çevrilidir. Larvaları vermiform tipte olup 26 segmentlidir. Larvaların son distalinde açık stigmata uzanır. Hipostomun şekli ve dişlerin sayısı cinslere göre farklılık gösterir. Larvalarının yaşam ortamlarına özelleşmesi farklı ekolojik gruplara ayrılmasına sebep olmuştur. Larvaları, temiz sularda, kirli sularda, tatlı ve tuzlu sularda, yosunlarda, bitki özsularında, mağaralarda, çürüyen bitkilerde, gübrelerde, atıklarda gelişir. Horaiellinae Himalaya ve Güneydoğu Asya'da nehirlerde bulunur. Sycoracinae larvaları suculdur ve kalkerli suları tercih eder. Phlebotominae ve Bruchomyiinae larvaları karasal ortamları tercih ederler. Tropik ve subtropiklerde bulunan, Türkiye'de en çok tanınan tatarcık ("Phlebotomus") dişileri memeli ve kuşların kanı ile beslenirler ve bazı hastalıkların vektörüdürler. Erkekleri ise, insan dışkıları, mutfak ve çöp artıkları ile beslenir "Sycorax" erginleri sürüngen ve amfibilerden kan emmek suretiyle beslenirler. Larvaların besinlerini çürümekte olan bitki atıkları, gübre, mantar ve detritus oluşturur. Sycoracinae larvaları küçük ve asesil olup nehir boyunca kızılağaç içinde gelişir. Trichomyiinae larvaları çürümekte olan veya ölü ağaçlarda yaşarlar. Kızılağaç ve söğütü de tercih ederler. Psychodidae larvalarının hepsi çürümekte olan organik maddeler veya detritusla beslenirler. Psychodini larvaları ötrofik koşulları tercih eder ve birkaç türü karnivordur. Yasin Avcı Yasin Avcı (d. 10 Nisan 1983; Tire), forvet mevkiinde forma giymiş Türk eski futbolcudur. Yasin Avcı, futbola Tirespor alt yapısında başladı. 2000-2003 yılları arasında Altay altyapısında oynadı. Profesyonel sözleşmesini, 2003-04 sezonunda Göztepe'de yaptı ve orada bir sezon kiralık olarak forma giydi. 2004-2009 yılları arasında Altay'da forma giydi. 2009-10 sezonununda Altay'dan Kardemir Karabükspor'a transfer oldu ve aynı sezonda kariyerinin en iyi dönemini geçirdi. 1. Lig'de yılın futbolcusu seçilen Yasin Avcı, bu sezonu 19 gol ile gol kralı olarak tamamladı. 2010-11 sezonuna Kardemir Karabükspor ile sözleşme yenileyerek girdi ve 1. Lig ödülleri çerçevesinde 2009-10 sezonunda yılın sporcusu seçildi. 2011-12 sezonu için Göztepe ile resmi sözleşme imzaladı. 2012-13 sezonunun başında Bucaspor'a transfer oldu. Aynı sezonun devre arasında Şanlıurfaspor'a geçti. "Not: 13 Temmuz 2010 tarihinde güncellenmiştir." Cüceler de Başta Küçüktü Cüceler de Başta Küçüktü, 1970 Batı Almanya yapımı gerçeküstücü deneysel filmdir. Özgün adı Auch Zwerge haben klein angefangen olan film İngilizce konuşulan ülkelerde Even Dwarfs Started Small adıyla gösterilmiştir. "Yeni Alman Sineması" nın önemli temsilcisi Werner Herzog'un senaryosunu yazıp yönettiği, aynı zamanda yapımcılığını da üstlendiği bu düşük bütçeli filmin siyah beyaz görüntülerini Thomas Mauch çekmiştir. Sinemanın yanı sıra opera yönetmenliği de yapan Herzog, filmin müziklerinin düzenlemesine de katkıda bulunmuştur. İlk gösterimi Mayıs 1970'te Cannes Film Festivali'nde yapılan film Batı Almanya'da ertesi yıl gösterime girmiştir. Verdiği mesajlarla hem sağdan hem de soldan eleştiriler alan bu film haliyle ticari gösterimde fazla kalamamıştı. Gözlerden uzak bir ülkede yer alan kasvetli bir enstitünün (filmde niteliği belirtilmemiştir, ıslahevi olabileceği gibi terapi merkezi de olabilir) bazıları görme engelli olan cücelerden oluşan sakinlerinin, gördükleri sömürü ve eziyetten bıkarak kendileri gibi cücelerden oluşan idarecilerine başkaldırıp kontrolü ele geçirmeleri, statükoyu tam tersine çevirerek yarattıkları kargaşa ortamında diğer cüce ve özürlülerle hayvanlara ve çevrelerindeki diğer nesnelere tuhaf biçimlerde zarar vermeye başlamaları anlatılmaktadır. Bu eylemleri yer yer gülünç olabildiği gibi zaman zaman da can sıkıcı, hattâ dehşet verici olabilmektedir. Yönetmen Werner Herzog'un sinemasının ilerideki temel özelliklerini oluşturacak olan gizem ve bunalım ögelerinin izlerine bu filmde de rastlamak mümkündür. Bu alegorik filmde Herzog o yıllarda dünya gündemini meşgul eden Vietnam Savaşı'nda yaşananlarla bir paralellik kurmaya çalışır. Aynı zamanda filmdeki şekilsiz ve grotesk karakterlerine kazandırdığı bir tür görkem ve yüceltmeyle de, savaş yıllarında toplum dışına ittikleri kendi insanlarına gaddarlık uygulamış olan ülkesini de bir anlamda temize çıkarmaya çalışır. Çekimleri Kanarya Adaları'nda gerçekleştirilen bu film aynı zamanda, insan ruhunun sınırsız bir şekilde özgür bırakılmasının, insan tabiatının hem iyi hem de rahatsız edici taraflarını aynı anda ortaya çıkarabileceğinin de bir alegorisidir. Meksika'da Dolores Hidalgo yakınlarında, filmde niteliği tam olarak belli olmayan kasvetli bir enstitüde (burası bir ıslahevi, akıl hastanesi, terapi merkezi olabileceği gibi pekalâ bir yaşlılar yurdu ya da yarı açık bir cezaevi de olabilir) kalan yaşlı ve orta yaşlı bir grup cüce sömürüldükleri ve eziyete maruz kaldıklarını ileri sürerek bu kurumun kendileri gibi cüce olan şefkâtsiz, samimiyetsiz ve yapmacık tavırlı idarecilerine karşı ayaklanırlar ve onları rehin alarak kontrolü ele geçirirler. Gözlerden uzak çorak bir bölgede yer alan bu tesisin telefon hatlarını keserek yakındaki yerleşim merkeziyle olan bağını kopartırlar ve dozu gittikçe artan bir anarşi ve kaos ortamı yaratırlar. Sesleri de çizgi film karakterleri gibi rahatsız edici bir tizlikte çıkan bu grotesk karakterler önce müdürün en sevdiği palmiye ağacını yerinden sökerek yakarlar, sonra da kendilerine acemice makyajlar yaparak iki arkadaşlarını eğitmenin yatak odasında seks yapmaya zorlayarak (ayrıntıları gösterilmez) özgürlüklerini kutlarlar. Başlarda çocuk gibi hareketleri olan bu güruh ıslahevinde kalan bazı görme özürlü cücelere manevi eziyete başlar, sonra da minyatür evrenlerinde bir de böcek düğünü gerçekleştirirler. Kendi diktikleri minik damatlık ve gelinlik kıyafetleri bu ölü böceklere giydirdikten sonra, onlara puro kurtusunun içinde bir düğün töreni düzenlerler. Yavruları olan bir domuzu vahşice öldürür, yavruların hala ölü annelerinin memesini emmeye çalışmalarını kayıtsızca izlerler. Büyüyen, hareket eden, doğuran ya da yaşamı temsil eden her şeye saldırırlar. Cücelerden biri tavuk yumurtalarını teker teker zemine vurup kırarken, diğerleri horozları dövüştürür, tavukları canlı canlı pencerelere fırlatırlar, bu da onların bacaklarının ve kanatlarının kırılmasına yol açar. Bir maymunu çarmıha gererler. Bu arada tavuklar arasındaki yamyamlık da ekrana gelir. Bazı tavuklar başka bir tavuğun leşini biteviye gagalayıp ondan parçalar kopartırlar. Bir tavuğun da ölmüş bir fareyi yemeye çalıştığı gösterilir.(Hayvanlara yapılan eziyetin apaçık gösterilmiş olması, filmin başta İngiltere olmak üzere bazı ülkelerde kesilerek gösterilmesine neden olmuştur). Ama birbirlerine ya da idarecilerine fiziksel bir zarar verdikleri görülmez. Binaları değil ama çiçek saksılarını benzin dökerek ateşe verirler. Oradan kaçıp uzaklaşmak yerine el koydukları bir kamyoneti çalıştırırlar ve aracın şoförsüz olarak avluda daireler çizerek dönüp durmasını izlerler, onunla boğa güreşi yaparlar. Bir daktiloyu adeta lime lime ederler. Yemek savaşı başlatırlar. Kendisine kocaman gelen bir motosiklete binen bir cüce bir yandan sırıtarak, ayaklığı üzerinde duran ve kollarının zor eriştiği bu aletin motoruna sürekli olarak gaz verir ama motosiklet yerinden bile kıpırdamaz, tıpkı insanoğlunun dünyayı hiçbir yere götüremediği güçlü aletler yapıp onları alabildiğine ve sorumsuzca çalıştırması gibi. Bu sahnede kudret ve iktidar hicvedilmektedir. Finalde, enstitünün avlusunda ne kadar gayret etse de ön ayakları üzerinde bir türlü doğrulamayan (belki de adeleleri felçli veya kas kirişleri kesilmiştir) ve sonunda pislemeye başlayan, nereden çıktığı belli olmayan bir deveye katılırcasına gülen Hombré adlı cücenin görüntüleriyle film biter. Birer kara mizah örneği olan bütün bu mizansenler yönetmenin bir devrim ya da ayaklanmaya ironik bakış açısını da yansıtır. Sarlacc Sarlacc Tatooine gezegenine uyum sağlayıp yaşayan bir yaratıktır.Jabba the Hutt düşmanlarını Sarlacc'ın bulunduğu Cartoon Çukuru'na atarak, Sarlacc'ın düşmanlarını yiyişini izler. Sarlacc, tamamen yerin altına gömülmüş, dışarıda sadece yaklaşık 3 metre kadarlık bin tane içeri dönük dokunaçlı ağzının içinde bir lokma yakalamak için körlemesine hareket eden büyük bir gaga ve onun içinde de güçlü bir dil bulunan ağzı bulunmaktaydı. Sarlacc avını 1000 yıl canlı tutabilir. Sarlacc avı ani bir hareket yapınca hemen yutar.Sarlacc,Jabba'nın favori yaratığıydı. Luke Skywalker, arkadaşları Han Solo'yu Jabba the Hutt'un elinden kurtarmak için kendi evi olan Tatooine'ye döner. Orada Rancor ile savaşıp onu öldürdükten sonra sıra Sarlacc'ın içine atılmaya gelir. Ama Luke, R2-D2'nun içindeki işın kılıcını alır ve hepsini alteder. Sonraki teknedeki adamları altederken Boba Fett, ona nişan alır. Chewbacca, yarı kör Han Solo'ya arkasında Boba Fett'in olduğunu söyler ve arkasını dönünce elindeki çelik Boba Fett'in sırt jetini çalıştırır ve Fett, Sarlacc'ın içine düşer. Jabba öldükten ve gemisi kül olduktan sonra herkes Boba Fett'in öldüğünü sanır; fakat Boba Fett son anda sırt jetini ve termik patlayıcılarını çalıştırarak Sarlacc'ı içinden patlatmış ve son anda ölmekten kurtulmuştur. Fakat Sarlacc bomba ve üstüne düşen gemi yüzünden ölmüştür. Sarlacc'tan sadece bir tanesi bilinse de bir tanesi Tatooine'de,bir tanesi de Dathomir'de bulunmak üzere iki Sarlacc vardır.Tatooine'deki,Boba Fett canavarı içinde patlatınca ölmüştür.Diğeri'ne ise ne olduğu bilinmiyor. Sarlacc'lar yeraltında değil,yeryüzünde doğmuşlardır.Uyum sağladıkları yere gömülerek avlanırlar.Bu avlanış şekli aynen Karınca Aslanı denilen böceğin larvasının avlanış şeklinden esinlenilmiştir. Habsburg Monarşisi Habsburg Monarşisi, 1526-1806 yılları arasında Habsburg Hanedanı tarafından yönetilen Orta Avrupa topraklarına verilen isimdir. Başarılı hanedan evlilikleri politikası yolu ile Habsburglar Avrupa'da hüküm süren en güçlü aile durumuna geldiler. I.Maximilian'ın torunu Arşidük Ferdinand'ın 1526 yılındaki, Bohemya ve Macaristan taçlarını getiren evliliğiyle; Avusturya, Bohemya ve Macaristan Habsburglar yönetimi altında 1918'e dek birleşmiş olarak kaldı. 16. ve 17. yüzyıllardaki, din savaşlarında Avusturya önde gelen Katolik güç olarak belirdi. Öte yandan, Macaristan'ın büyük bölümünü ele geçirip Viyana'yı kuşatan Osmanlılar'a karşı direndi. 1683 tarihinde İkinci Viyana Kuşatması'nda Osmanlılar'ın yenilmesinden sonra, Prens Eugene önderliğindeki Avusturya orduları yalnız Macaristan'ı geri almakla kalmadı; Balkan topraklarının büyük bir bölümünü de ele geçirdi. Bu yıllar ve XVIII' yy başları Habsburglar ve Fransa arasında Avrupa'nın önderliği için uzun bir rekabet dönemi oldu. 1740'ta son erkek Habsburg, İmparator VI. Karl öldü. Ölümünden önce yerine Toskana büyük dükü ile evli olan kızı Maria Theresia'nın geçmesini sağladı ve onların soyu Habsburg-Lorraine Hanedanı olarak Avusturya'yı yönetti. Maria Theresa ve oğlu II. Joseph İmparatorluğu geliştirdi. Öteki Avrupa hanedanları gibi Habsburgları da korkutan Fransız Devrimi'nin ertesinde, Avusturya uzun süren savaşlara katıldı. Bin yıllık Kutsal Roma Cermen İmparatorluğu dağıldı ve Marie Theresa'nın torunu II. Franz 1804'te Avusturya İmparatoru oldu. Birol Hikmet Birol Hikmet (24 Mart 1982; Akyazı), Türk futbolcudur. 1. Lig ekiplerinden Giresunspor'da oynamaktadır. Savunmaya yönelik orta saha görevindeki oyuncu şu an 1. Lig takımlarından Giresunspor forması giymektedir. Savunma becerilerinin yanında hücum özelliği ve uzaktan şutları ile bilinmektedir. Futbolcu 2010-2011 sezonu öncesinde Kardemir Karabükspor ile 2 yıllık sözleşme yenilemiştir. 28 Kasım 2010 tarihli Ankaragücü maçında takımı adına 2 tane şık frikik golü atmıştır. 2013 yılına kadar bu takımla 122 maça çıkan oyuncu 9 gol atmıştır. 2013'te ise Adana Demirspor'a transfer olmuştur. Burada 11 maça çıkıp 4 asist yapan oyuncu, 2013-14 devre arasında Sergen Yalçın'ın çalıştırdığı Gaziantepspor'a transfer olmuştur. 25.08.2014 tarihinde Elazığspor ile sözleşme imzalayan Birol Hikmet, 2015 yılında sözleşmesini karşılıklı sona erdirdikten sonra 02.02.2015 tarihinde Giresunspor' a transfer oldu. BÃ¼lent Bal Bülent Bal (5 Ağustos 1977, Bursa), Türk futbolcudur. Bölgesel Amatör Lig ekiplerinden Mudanyaspor'da oynamaktadır. Kardemir Karabükspor'un kaptanı Bülent Bal, 1. Lig'in en tecrübeli oyuncularındandır. Futbolcunun bir özelliği de Bursaspor ve Elazığspor forması giydiği dönemlerde oynadığı takımın 1. Lig rekoru kırarak Süper Lig'e yükselmiş olmasıdır. Aynı başarıyı futbolcu 2009-2010 sezonunda Kardemir Karabükspor ile göstermiştir. 2010-2011 sezonu öncesinde fubolcu Kardemir Karabükspor ile olan sözleşmesini 1 yıl uzatmıştır. 2011-2012 sezonunun başında 1. Lig'in yeni ekiplerinden Göztepe'ye transfer olmuştur. Tatarcıkgiller Tatarcıkgiller (Phlebotominae), çift kanatlılar (Diptera) takımının Psychodidae familyasından böcek alt familyası. Familyanın kelebeklere ("güvelere") benzeyen diğer alt familyalarından, kelebeklere benzememesiyle ayrılan bu alt familya, bazen Phlebotomidae adıyla ayrı familya olarak da sınıflandırılsa da, genelde alt familya olarak Psychodidae familyasında ele alınır. Ergin erkekleri insan dışkıları, mutfak ve çöp artıkları ile beslenir, Dişileri memeli ve kuşların kanı ile beslenirler. Larvaları karasal ortamları tercih ederler. Sokmaları oldukça rahatsız edici olup kan emdikleri için leishmaniosis gibi bazı hastalıkların taşıyıcılığını yaparlar. Bu taşıyıcılıkta, Yeni Dünya'da "Lutzomyia", Eski Dünya'da ise tatarcık ("Phlebotomus") cinsleri önemlidir. Yaklaşık 700 türün 70 kadarı 20’den fazla "Leishmania" türüne ve diğer patojenlere vektörlük yapmaktadır. "Phlebotomus" ve "Lutzomyia" soylarında yer alan tatarcık türleri kan emmeleri esnasında tatarcık humması ve Oraya humması gibi çeşitli arbovirüsleri, flavivirüsleri, orbivirüsleri ve vezikülovirüsleri insanlar, kemiriciler ve köpekler arasında taşırlar. Tatarcıkların asıl önemleri insan, köpek ve kemirgen hayvanlara leishmaniasis’i taşımalarından ileri gelmektedir. Leishmaniasis’in vektörü olan tatarcıklar Türkiye’nin de içinde bulunduğu 80’den fazla ülkede insanları etkilemektedirler. Yapılan hesaplara göre 1.98 milyon insanın yaşam kalitesini düşüren ve yıllık 57000 insanın ölümüne neden olan leishmaniasis; sıtma ve tripanosomiasis’den sonra vektör kaynaklı üçüncü büyük hastalıktır Gazze filosu kat覺l覺mc覺lar覺 listesi 31 Mayıs 2010'da İsrail Deniz Kuvvetleri'nin saldırısına uğrayan Gazze filosunda 32 farklı ülkeden 663 yolcu bulunuyordu. "Haaretz"'in aktardığına göre filoda bulunan yolcuların ülkelere göre dağılımı aşağıdaki gibidir. MV Rachel Corrie yolcuları: Gazze filosu saldırısına gelen tepkiler 31 May覺s 2010'da meydana gelen Gazze filosu sald覺r覺s覺na verilen tepkiler. Saldırının ardından Filistin halkı sokaklara dökülerek olayı protesto ederken, Filistinlilerin sınıra astığı Türkiye bayrağı, İsrail askerleri tarafından indirildi. Saldırının öğrenilmesinden sonra Türkiye'de protesto gösterileri düzenlendi. Taksim Meydanı'nda binlerce kişinin katıldığı bir protesto düzenlendi. Ankara'daki gösterilerde Büyükelçi Gaby Levy'nin evine gidildi. Filistin ve Türk bayrakları taşıyan grup sloganlar attı. Eve yumurta ve pet şişe atan grup, polisin uyarısı ile bundan vazgeçti. O sırada bulvardan geçen araçlar da korna çalarak protestoculara destek verdi. Bir başka gösteri de İrlanda'daydı. 2 bine yakın kişi, Dublin kent merkezinde toplandı , "Özgür Filistin", "Terörist İsrail", "İsrail Büyükelçisi dışarı", sloganlarıyla İsrail'in Dublin Büyükelçiliğine doğru yürüdü. İsveç'in başkenti Stockholm'deki İsrail Büyükelçiliği önünde düzenlenen protestoya Gazze'ye yardım taşıyan filoda bulunan İsrailli ressam, müzisyen ve İsrail Filistin halkının özgürlüğü için çalışan Dror Feiler'in oğlu Tigran Feilr de katıldı. İsveç'in diğer büyük şehirleri Göteborg ve Malmö'de de İsrail karşıtı eylemler düzenlendi. Yunanistan'daki İsrail'in Atina Büyükelçiliği önünde toplanan gruplar "Ellerinizi Gazze'den çekin" ve "Filistin'e özgürlük" sloganları attı. Lübnan'ın Beyrut şehrindeki Birleşmiş Milletler binası önünde gerçekleştirilen gösteride Lübnanlı, Filistinli ve Türklerden oluşan yüzlerce kişilik grup yer aldı. İsrail'in protesto eden grup Türkiye'yi öven sloganlar attı. Protesto gösterinde dev Türk bayrağı da açıldı. Saldırıyı protesto için Amman'da da 2 bini aşkın gösterici toplandı. Ürdün ve Filistin bayrakları taşıyan göstericiler İsrail'in Amman büyükelçiliğinin kapatılmasını ve büyükelçisinin sınır dışı edilmesini istedi ve "İsrail'e ölüm", "Teslim olmayacağız" ve "Gazze'ye ablukaya son" sloganlarını attılar. Kahire'deki Mısır dışişleri bakanlığı binası önünde toplanan 70 kişilik grup İsrail ile diplomatik ilişkilerin kesilmesini ve İsrail büyükelçisinin sınır dışı edilmesini isterken İran'ın başkenti Tahran'da yer alan BM temsilciliği önünde toplanan 100 civarındaki gösterici, "İsrail'e ölüm" sloganları atarak ve ABD Dışişleri Bakanı Hillary Clinton'ın fotoğraflarını yırtarak saldırıyı protesto etti. Ellerinde "Filistin'e özgürlük" ve "Filistin'deki ablukaya son verin" yazılı pankartlar ile Londra'daki Başbakanlık konutunun önüne gelen yüzlerce kişi İsrail aleyhtarı protesto gösterisi düzenledi. Gösteriye Londra'da yaşayan Filistinliler de katıldı. Manchester'daki BBC binası önünde toplanan ve BBC'yi İsrail taraftarı yayın yapmakla suçlayan 800 kişi BBC binasının giriş kapılarını kırıp camları indirdi. Binaya girmeye çalışan protestocuları polisler güçlükle engelledi. BBC binasının çatısına çıkan bazı göstericiler çatıya Filistin bayrağı dikti. Geç saatlere kadar devam eden ve en az 3 eylemcinin tutuklandığı gösteride "BBC, doğruyu söyle" sloganları atıldı. ABD'nin Washington ve New York şehirlerinde de İsrail karşıtı gösteriler düzendi. Paris'teki bulunan İsrail Büyükelçiliği Fransız göstericiler girmek isteyince Fransız polisi, gazla müdahale etti. İtalya'da da yurt genelinde pek çok protesto gösterisi düzenlendi. Roma'daki gösteride "İsrail terörist ülke", "İsrail'in katil ordusu", "İsrail'e boykot" yazılı pankartlar açıldı. Venedik'teki protesto gösterisinde Rialto Köprüsü'ne, "Kıyımı durdurun" yazılı dev bir pankart asıldı. İsrail'de de saldırıya destek veren gösteriler düzenlendi. Gösterilerin hedefinde genellikle Türkiye vardı. Tel Aviv'deki Türk Büyükelçiliği önünde toplanan ve Türkiye'yi İsrail'in içişlerine karışmakla suçlayan göstericiler büyük elçilik önünde İsrail Millî Marşı okudu. Protestocular "Provokasyon barış değildir", "Hamas’ı durdurun", "Ölü ve yaralı, Türkler artık mutlu", "Atatürk mezarında ağlıyor: 'Benim sevgili Türkiye'm, fanatik İslamcıların esaretinde" yazılı pankartlar taşıdı. Yetenekli Bay Ripley Yetenekli Bay Ripley (Özgün adı: "The Talented Mr. Ripley"), Anthony Minghella tarafından yazılıp yönetilen psikolojik gerilim türünde bir 1999 film uyarlaması. Film, Patricia Highsmith'in 1955'te yazmış olduğu aynı adlı romandan uyarlanmıştır. Türkiye'de Becerikli Bay Ripley adıyla yayımlanan roman ilk kez 1960 yılında Fransa'da "Plein Soleil" adıyla sinemaya aktarılmıştı. Bu film Türkiye'de "Kızgın Güneş", ABD'de ise "Purple Noon" adlarıyla gösterime verildi. Filmde Tom Ripley rolünde Matt Damon, Marge Sherwood rolünde Gwyneth Paltrow, Dickie Greenleaf rolünde Jude Law, film için oluşturulmuş bir karakter olan Meredith Logue rolünde Cate Blanchett, Freddie Miles rolünde Philip Seymour Hoffman, Peter Smith-Kingsley rolünde Jack Davenport (romana oranla filmde daha geniş yer verilmiştir), Herbert Greenleaf rolünde James Rebhorn, Joan Teyze rolünde Celia Weston ve Colonnello Verrecchia rolünde Ivano Marescotti oynamıştır. Filmin çoğunluğu İtalya'nın Roma ve Venedik şehirlerindeki yerlerde geçmiştir. Bir opera sahnesinde "Eugene Onegin" 'in Lensky ve Onegin arasında geçen düetine ağırlık verilmiştir. Tom Ripley (Matt Damon) 1950lerde New York'ta geçinmeye çabalayan genç bir adamdır. Bir partide, giymiş olduğu ödünç Princeton ceketiyle piano çalarken, varlıklı Herbert Greenleaf (James Rebhorn) yanına yaklaşır. Tom'un bir üniversite mezunu ve oğlu, Dickie Greenleaf'ın (Jude Law) bir arkadaşı olduğunu sanır. Ripley'e, Dickie'nin Birleşik Devletler'e dönüp aile şirketinin başına geçmesinde iknasına ihtiyacı olduğunu söyler ve bunun için İtalya'ya gidip gidemeyeceğini sorar. Princeton'a gitmemiş ve Dickie'yle hiç tanışmamış olduğu hâlde teklifi kabul eder. İtalya'ya varışından kısa bir süre sonra, Ripley "kazara" Dickie ve onun kız arkadaşı, Marge Sherwood (Gwyneth Paltrow) ile sahilde karşılaşmayı başarır ve kısa sürede kendini onların hayatının içine sokar. Dickie ve Tom birlikte seyahatlerine devam ederler. Bu seyahatlerin birinde Dickie'nin arkadaşı Freddie Miles (Philip Seymour Hoffman) ile karşılaşırlar. Freddie anında Tom'dan hoşlanmadığını fark eder ve Dickie'nin bir zamanlar ilişki yaşamış olduğu kızın kendini öldürmesiyle işler değişmeye başlar. Dickie yeni arkadaşından bıkmaya başlar; Ripley'in devamlı varlığı ve büyüyen bağımlılığı onun içerlemesine neden olur. Özellikle de Ripley'in Princeton'da birlikte geçirdikleri günler hakkında yalan söylediğini öğrendikten sonra. Gözüne çarpan zengin Greenleaf yaşam tarzı yüzünden arzusu ve yeni arkadaşıyla büyüyen cinsel saplantısı, Ripley'in hislerinin karışmasına neden olur. Greenleaf, Ripley'e jest olsun diye onunla birlikte Sanremo'ya kısa bir tatile çıkmaya karar verir. İkisi bir tekne kiralarlar ve denize açılırlar. Fakat Dickie Ripley'e bağımlılığı ve varlığı konusundaki büyüyen endişesinden bahsetmesiyle, aralarında çıkan şiddetli kavga Ripley'in Dickie'yi öldürmesiyle sonuçlanır. Ripley kıyıya yüzmeden önce suçunun üstünü örtmek için Dickie'nin de içinde bulunduğu bir şekilde tekneyi batırır. Otel görevlileri onu Dickie'yle karıştırınca, Ripley Dickie'nin kimliğini üstlenebileceğini anlar. Dickie'nin imzasını ve pasaportunu üzerine alır ve geçimini onun ödeneğinden sağlamaya başlar. Dikkatlice Marge'ın Dickie tarafından terk edildiğine inanmasını sağlar. Hatta iki otelde kendisi ve Greenlief adına yer ayırtır ve otel çalışanları aracılığıyla "onlar" arasında birbirlerine mesajlar gönderir, bu da Dickie'nin hayatta olduğunu sanmalarını sağlar. Daha sonra, Ripley Roma'da pahalı bir apartman kiralar. Noel'i yalnız başına kendine pahalı hediyeler alarak geçirir. Dickie'nin arkadaşı Freddie, Dickie'nin apartmanda olduğunu sanarak ziyarete gelir. Hemen Ripley'den şüphelenir; apartmanın Dickie'nin tarzı dikkate alınarak dekore edilmemiştir ve Greenleaf piano çalamazken ev sahibesi sürekli piano çalınmasından şikayet etmektedir. Miles bunun hakkında Ripley'in karşısına çıkmak üzereyken, Ripley onu da öldürür. Sonraki birkaç hafta içinde, Ripley'in hayatı polis ve Greenleaf'in arkadaşlarıyla arasında "kedi-fare" oyunu hâlini alır. Onun bu çıkmazı zengin varis Meredith Logue (Blanchett)'ta bir karışıklılığa yol açar. Onunla İtalya'ya ilk vardığında tanışmış ve Dickie'yi tanımadan önce kendini Dickie Greenleaf olarak tanıtmıştır. Ripley, Greenleaf'in adına sahte bir intihar notu hazırlar ve Venidik'e taşınır. Peş peşe Marge, Dickie'nin babası ve Amerikalı bir özel dedektif (Philip Baker Hall) Ripley ile yüzleşir. Marge özellikle Dickie'nin ölümüyle ilişkili olarak Ripley'den şüphelenir. Bu sırada Ripley onu öldürmeye hazırlanmaktadır. Marge'ın arkadaşı Peter Smith-Kingsley'in (Jack Davenport) daireye girmesiyle Ripley'in bu girişimi yarıda kalır. Kalp Bulutsusu Kalp Bulutsusu, IC 1805, Sh2-190, Kraliçe takımyıldızı yönünde galaksimizin kahraman kolu 'nda yaklaşık olarak 7500 ışık yılı uzaklıkta bulunan bir bulutsu. Işıldayan gazı ve karanlık toz şeritleriyle bir yayma bulutsusudur. Bulutsu, iyonlaşmış hidrojen ve elektronların plazmasından oluşmuştur. Bulutsunun çok parlak olan kısmı NGC 896 olarak belirtilir, çünkü ilk keşfedilen parçasıdır. Şiddetli kırmızı çıkışı ve onun biçimi, bulutsu merkezinin yakınındaki yıldızların küçük bir grubundan çıkan radyasyon sonucudur. Melotte 15 olarak bilinen açık yıldız kümesi, Güneş'ten 50 kat fazla kütleye sahip birkaç parlak yıldız ve birçok ufak loş yıldızdan oluşur. SEDS NGC 972 NGC 972, Koç takımyıldızı yönünde yaklaşık 73 milyon ışık yılı uzaklıkta bulunan bir sarmal gökada. William Herschel tarafından 11 Eylül 1784 tarihinde keşfedilmiştir. NGC 986 NGC 986, Ocak takımyıldızı yönünde yaklaşık 84 milyon ışık yılı uzaklıkta bulunan bir çubuklu sarmal gökada. James Dunlop tarafından 5 Ağustos 1826 tarihinde keşfedilmiştir. NGC 1023 NGC 1023, Kahraman takımyıldızı bölgesinde yaklaşık olarak uzaklıkta bulunan bir çubuklu merceksi gökadadır. Wilhelm Herschel tarafından 18 Ekim 1786 tarihinde keşfedildi. Halton Arp tarafından görüntülenmiş ve Arp 135 olarak "Yakınlarında parçalar olan gökadalar" kategorisi altında Tuhaf Gökadalar Atlası'na dahil edilmiştir. Başak Süper Kümesi içindeki NGC 1023 Grubu'nun en parlak üyesidir. Gökadanın merkezinde, kütlesi (4,4 ± 0,5) × 10 "M" olduğu tahmin edilen bir süper kütleli kara delik bulunur. NGC 1084 NGC 1084, Irmak takımyıldızı yönünde bulunan bir sarmal gökada. William Herschel tarafından 10 Ocak 1785 yılında keşfedilmiştir. NGC 1084 içinde süpernova SN 2009H gözlenmiştir. TatarcÄ±k (sinek) Tatarcık ("Phlebotomus"), çift kanatlılar (Diptera) takımının Psychodidae familyasından zararlı böcek cinsi. Geceleri aktif olan, gün boyu karanlık ve nemli mikrohabitatlarda saklanan sineklerdir. Culicidae sivrisineklerinden daha fazla can acıtacak biçimde sokup kan emer ve "Leishmania" cinsinden hastalık yapıcı tek hücrelilerin taşıyıcılığını yaparlar. Tatarcığın ısırmasının ardından kaşıntıyla görülen Şark çıbanı zamanla büyük bir yaraya dönüşür. Türkiye'de insan sağlığı için en tehlikeli böceklerdendir. Erginleri 2–5 mm boyunda, oldukça uzun bacaklara sahip, istirahat halindeyken kanatlarını karın üzerinde “V” harfi şeklinde tutmaları, kanatları dahil bütün vücudunun kıllı olmaları ve kan emmek için yöneldikleri konakçısına konmadan önce çevresinde kısa sıçramalarla uçmaları gibi tipik davranış özellikleri sayesinde kolayca tanınırlar. Phlebotomus'larda kan emici diğer dişi sineklerde çok fonksiyonel olan ağız parçalarından mandibüller, nispeten daha kısa olup, erkeklerde ise kan emmedikleri için bulunmamaktadır. Phlebotomus'ların bulunduğu alanlar genellikle Dünyanın sıcak bölgeleri olmakla birlikte bazen Orta Asya'da 50° kuzeye kadar da uzanabilmektedir. Beslenmeleri geceleyin alacakaranlıkta olur. Erkek ve dişi tatarcıklar enerji kaynağı olarak bitkilerdeki şekerlerle beslenirler. Sadece dişiler yumurtalarını geliştirebilmek için insan ve hayvanlardan kan emer. Kan emdikten 3-8 gün sonra gündüzleri dinlendikleri nemli, gölgeli ve bitki artıklarınca zengin mikrohabitatlara bir defada 100 kadar yumurta bırakırlar. Yumurtadan çıkan larvalar yaprak küfü, böcek parçaları ve hayvan dışkısı ile beslenirler. Dört larva ve bir pupa safhası geçirerek 45-50 gün içinde ergin hale gelirler. Çok çeşitli konakçı üzerinde beslenirler. İnsanları sokan ve Leishmania türlerini bulaştıran tatarcık türleri antropofilik olmaktan daha çok fırsatçı olarak kabul edilirler. Hareketleri yaklaşık 100 metre yarıçapında bir alanla sınırlıdır. Dişilerin çoğu eksofaj (dışarıda beslenen) ve açık alanlarda yaşayan ekzofilik özellikte türler olmaları sebebiyle evlere insektisit (böcek öldürücü) sıkmakla her zaman etkili bir şekilde kontrol edilemezler. Sadece evlerde ve hayvan barınaklarında dinlenen endofilik türler bu yolla ortadan kaldırılabilir. Baş : Baş vücuda oranla küçük, öne eğik yandan ince uzun görünümde, arka ve ön kısımları dar olup gözlerin bulunduğu orta bölge daha geniş olarak görülmektedir. Başta gözler, hortum, bir çift anten ve bir çift de palp bulunmaktadır. Yuvarlak, iri ve bileşik olan gözlerde ocellus bulunmamaktadır. Hortum : Kısa, baş ve klipeus bölgesinin uzunluğuna yakın, delici emici tipte olup 7 parçadan oluşmaktadır. Labrum geniş olup uca doğru incelmektedir. Labium kısa, düz olup üzeri kıllarla kaplı ve ucunda geniş ikitane label bulunmaktadır. Labrumun boyutları taksonomik öenm taşımaktadır. Erkeklerde mandibül ve maksillalar bulunmamaktadır. Maksillalar Phlebotomus ve Lutzomyia'nın memelilerden beslenmesinde kolaylık sağlamaktadır. Sergentomyia'da ise reptildeki beslenme esnasında sırta tutunmada fonksiyonu vardır. Palpler : Beş segmentli ve üzeri kıllarla kaplıdır. Palplerin ilk segmenti diğerlerine oranla oldukça küçük olup diğer segmentlerin büyüklükleri ise türlere göre farklılık göstermektedir. Duyarga : On altı segmentten ibaret bir çift anten bulunmaktadır. İkinci segment yuvarlak, diğer bütün segmentler ise lobut şeklindedir. Üçüncü segmentten 15. segmente kadar olan segmentlerde ascoid adı verilen dikenler bulunmaktadır. Bu dikenler bazen bir bazen iki tane olup segmentlerin birbirine bağlandığı kalınlaşmadan hemen sonra gelir. Toraks : Protoraks küçük, mezotoraks konveks olup Proscutum Scutum Scutellum ve Postscutellum'dan ibarettir. Mesotoraksın büyük olması Phlebotomuslarda kambur bir görünüm sağlamaktadır. Torakstan bir çift kanat ve üç uzun bacak çıkmaktadır. Deniz seviyesindeki sıcak şehirlerden yüksek dağlardaki köylere, nemli tropikal ormanlardan çöllere kadar çok değişik habitatlara adapte olmuşlardır. Silent Hill (video oyunu) Silent Hill (Silent Hill 1), 1999 yılında PlayStation için Konami tarafından geliştirilen ve piyasaya sürülen Hayatta kalma-korku ve psikolojik korku türü bir video oyunudur. Harry Mason ve kızı Silent Hill'e doğru ufak bir gezideydiler. Geceydi ve yollarda kimsecikler yoktu. Arabanın önüne bir siluetin atlamasıyla beraber Harry kaza yaptı. Uyandığında arabasının içinde Silent Hill'deydi ama arabanın içinde kızı yoktu. X-SAMPA X-SAMPA (İngilizce: "Extended Speech Assessment Methods Phonetic Alphabet", Türkçe: "Genişletilmiş Konuşma Değerlendirme Yöntemleri Sesbilimi Alfabesi"), bir tür SAMPA Konuşma Değerlendirme Yöntemleri Sesbilimi Alfabesi sistemidir. 1995 yılında John C. Wellsy adlı Londra Üniversitesi sesbilimi profesörü tarafından geliştirilmiştir. Bu alfabe başlı başına her dil için tasarlanmıştır, ve IPA tarafından konmuş bütün simgeleri karşılamaktadır. Eski SAMPA daha sonra kendi yerini daha yeni bir alfabe olan IPA'ya bıraktı. Bundan sonra Unicode gibi diğer önemli standartlar da IPA sembolerini benimsedi, ayrıca ASCII de bilgisayar okunabilirliği açısından IPA için çalışmalar yaptı. Tüm bunların yanında X-SAMPA hâlâ sesleri (fonemleri) göstermek için oldukça kolay ve sıradan bir sistemdir. Sur, DiyarbakÄ±r Sur, Diyarbakır'ın dört merkez ilçesinden biridir. 2008 yılında, 5747 sayılı kanunla, Diyarbakır Büyükşehir Belediyesi sınırları içerisinde, Diyarbakır'ın en eski yerleşim merkezinde kurulmuştur. Sur adını, ilçe merkezi ile çevirili bulunan tarihi Diyarbakır surlarından almıştır. Güneydoğu Anadolu Bölgesi'nin orta bölümünde yer alan Sur ilçesi, Dicle Nehri’nin kenarında, denizden 660 metre yükseklikte, Karacadağ’ın lavları üzerine kurulmuştur. İlçede egemen olmuş büyük uygarlıkların bıraktıkları izlere ve çok sayıda tarihi eserlere, ilçenin her yerinde rastlamak mümkündür. Tarihi geçmişi; çok eskilere, MÖ 7500 yıllarına kadar uzanmaktadır. Son dönemde yapılan arkeolojik kazılarda Dünyadaki en eski yerleşim alanlarının bu bölgede olduğu görülmüştür. İlçede sırasıyla Hurriler, Mitanniler, Hititler, Asurlar, Medler, Persler, Büyük İskender, Romalılar, Bizanslılar, Araplar, Selçuklular, Osmanlılar ve 30’a yakın uygarlık hüküm sürmüştür. İlçe çok sayıda uygarlığın izlerini taşıyan, zengin tarihi ve kültürel birikimi ile farklı uygarlıkların, medeniyetlerin yerleşim alanı ve merkezi olmuştur. İlçe bir tarih ve kültür merkezi olma özelliğini her zaman koruyabilmeyi başarmıştır. Her uygarlık kendi kültürünü, öncekilerle kaynaştırıp, daha zengin hale getirerek yeni kuşaklara adeta bir ‘’Açık Hava Yazıtlar Müzesi’’ şeklinde sunmuştur. Dikkat çekici tarihi eserler olan eski Diyarbakır evleri, Cahit Sıtkı Tarancı, Ziya Gökalp ve Ahmet Arif müze evleri, Arkeoloji Müzesi, Behrampaşa, Fatihpaşa (Kurşunlu), Safa Parlı, Melik Ahmet Paşa, Ali Paşa, Aynalı Minare, Nasuh Paşa, Hz. Ömer, Nebi ve Şeyh Mutahhar camileri, Dört Ayaklı Minare, Meryem Ana Kilisesi, İçkale ve Saint George Kilisesi, Mar Petyun Keldani Kilisesi, Ermeni Protestan Kilisesi, Ermeni Katolik Kilisesi, Surp Giragos Ermeni Kilisesi, On Gözlü Köprü, Cemil Paşa Konağı, Gazi Köşkü, Erdebil Köşkü, Kuşdili Köşkü, Deliller (Kervansaray) ve Hasan Paşa Hanları, Kadı Hamamı, Hz. Süleyman Camii ve içinde bulunan 27 sahabe makberleri, Anadolu'nun en eski ve ilk ibadete açılan, avlusunda bulunan şadırvanı, çeşitli devirlere ait kitabeleri ve İslam dünyasında beşinci Harem-i Şerif olarak bilinen Diyarbakır Ulu Camii ve yaklaşık 5 km uzunluğu ile Dünya Kültür Miras listesindeki Diyarbakır Surları görülmeye değer nadide eserlerdir. Eylül 2016'da "PKK-KCK'ye yardım ve destek verdiği gerekçesiyle, haklarında yürütülen soruşturma ve kovuşturmalar kapsamında" kanun hükmünde kararname ile görevinden uzaklaştırılan eş belediye başkanları Seyid Narin ve Fatma Şık Barut'un yerine vali yardımcısı Bilal Özkan atandı. Damien Duff Damien Duff (d. 2 Mart 1979 Ballyboden, Dublin) İrlandalı millî futbolcudur. Duff futbol kariyerine Leicester Celtic takımında başlar. Sonra 1996'da Blackburn Rovers'a transfer olur. Blackburn Rovers'ta çok iyi bir sezon geçiren Duff 2003'te Chelsea'nin dikkatini çeker ve buraya transfer olur. Duff, Chelsea'de sol açık oynamaktaydı. Duff Chelsea'de çıktığı 81 maçta 14 gol attı. Newcastle United'a transfer olan Duff burada da 69 maçta oynayıp 5 gol attı. 2009'da Fulham'la 3 senelik sözleşme imzaladı. 2009-10 UEFA Avrupa Ligi kupasında final oynayan Duff, kariyerini 2015 itibarı ile ülkesine giderek Shamrock Rovers'da idame ettirecektir. 21 Aralik 2015 tarihinde yaptığı açıklama ile futbolu bırakmıştır. Nicolae Iorga Nicolae Iorga (18 Haziran 1871, Botoşani - 28 Kasım 1940, Strejnicu), Rumen tarihçi, akademisyen, yazar, şair ve siyasetçidir. 1895'te, Bükreş Üniversitesi'ndeki eitimi sonrasında tarih profesörü oldu. 1902-1905 arasında "Sămănătorul" dergisinin editörlüğünü yaptı. "Geschichte des rümänischen Volkes" (1905; Rumen Halkının Tarihi) ve "Geschichte des osmanischen Reiches" (1908-12, 5 cilt; Osmanlı İmparatorluğu Tarihi) adlı kitaplarını yazdı, Haçlı Seferleri üzerine incelemelerde bulundu. 1921'de Fontenay-aux-Roses Rumen Okulu'nu açtı. 1922'de, Sorbonne'da öğretim üyesi oldu. 1907'de Yaş milletvekili olarak parlamentoya seçildi. Ulusal Demokrat Parti'yi kurdu. Meclis başkanlığı yaptıktan sonra, 1931-1932 yıllarında başbakan ve eğitim bakanı olarak görev yaptı. 1939'da Senato başkanı oldu. 1933 itibarıyla yüzlerce makale ve kitap yazmış, Vălenii de Munte'de bir halk üniversitesi (1908) ile Güneydoğu Avrupa Enstitüsü'nü (1913) kurmuş ve çok sayıda dergi çıkarmıştı. Eski bir öğrencisi olan ve 1930'da sürgünden dönerek tahta çıkan Kral II. Carol yönetimini destekledi. Kasım 1940'ta, karşıtı olduğu faşist Demir Muhafızlar militanları tarafından öldürüldü. Yapıtları arasında 10 ciltlik "Istoria Românilor" (1936-39; Rumen Tarihi) da olan Iorga; Venedik, Osmanlı İmparatorluğu ve Haçlı Seferleri tarihleriyle de ilgilenmiştir. Şiirler, genelde tarihi kişilerden esinlenen kırka yakın oyun ("Constantin Brâncoveanu", 1914), bir özyaşamöyküsü ("Mes horizons; Une vie d'homme telle qu'elle fut", 1934), "Prensées" (1911) adlı bir yapıt ve gezi öyküleri de yazmıştır. Derin bilgisi, değişik dönemlere ait Rumen edebiyat tarihi kitaplarında ve Histoire des littératures romaniques (1920) adlı bir yapıtta somut olarak görülür. Iorga'nın yazmış olduğu "Osmanlı İmparatorluğu Tarihi" Nilüfer Epçeli tarafından Türkçe'ye çevrilmiş ve Yeditepe yayın evi tarafından 5 cilt olarak yayınlanmıştır. 1999 Venezuela AnayasasÄ± 1999 Venezuela Anayasası, Bolivarcı Venezuela Cumhuriyeti’nin yürürlükteki 26. anayasasıdır. 1999 yılında referandum sonucu oluşturulan ve anayasa yazımıyla görevli kurucu meclis tarafından yazılmıştır. Taslak halinde hazırlanan metin 1999 yılı Aralık ayında kabul edilerek 1961 Anayasasının yerine geçmiştir. 1961 Anayasası Venezuela’nın 1811 yılındaki bağımsızlığından beri oluşturulan 26 anayasadan en uzun süre yürürlükte kalandı. Anayasa Chávez ve taraftarları tarafından Bolivarcı Anayasa olarak adlandırılmaktadır, buna göre anayasanın ardındaki ideoloji Latin Amerikalı devrimci komutan Simón Bolívar’ın fikirlerinin devamı niteliğindedir. 1999 yılında kabul edilen anayasa ile Venezuela’da Beşinci Cumhuriyet olarak adlandırılan dönem başlamış, büyük sosyoekonomik değişiklikler gerçekleştirilmiş ve ülkenin adı "Bolivarcı Venezuela Cumhuriyeti" (İspanyolca: República Bolivariana de Venezuela) olarak değiştirilmiştir. Anayasa tüm Venezuelalılara temel haklarını yeniden ayrıntılı olarak tanımlamıştır. Bunların arasında; üçüncü seviyeye kadar ücretsiz eğitim, ücretsiz sağlık hizmeti, temiz bir çevre hakkı, etnik halklara kültürel, dinsel ve anadil hakları sayılabilir. 350 maddeli anayasa dünyadaki en uzun ve en kapsamlı anayasalardan bir tanesidir. Devlet Başkanı Hugo Chávez 6 Aralık 1998 tarihinde devlet başkanlığı seçimini kazandığında 1961 Anayasası geçerliydi. Chávez, ülkede radikal sosyal ve ekonomik değişimler sağlayabilmenin yolu olarak ülke çapında toplanacak olan ve anayasayı yeniden yazacak bir kurucu meclisin toplanmasını öngörüyordu. Bu fikirlerini daha sonra şöyle anlatacaktır: Chávez başarısız 1992 darbe girişiminden sonra hapse girip çıktıktan sonra siyasi hedefi bu tür bir kurucu meclis olan siyasi hayatına başladı. 1998 Devlet Başkanlığı seçimlerinde Chávez’in seçim vaatlerinden birisi de halka yeni bir anayasa yazacak olan bir kurucu meclis toplanmasını isteyip istemediğinin referandumla sorulmasıydı. Devlet Başkanı olduktan sonra ilk kararı bu referandumun yapılmasıysı. Referandum 19 Nisan günü yapıldı; seçmenlere sorulan sorulardan, kurucu meclis toplanmalı mı sorusuna %92, bu yapı başkanın önerdiği mekanizmayla mı toplanmalı sorusu da %86 oranında kabul edildi. Yeni bir anayasa yazacak olan 131 üyeli Kurucu Meclis için seçimler 25 Temmuz günü yapıldı. Seçimlerde Chávez'in Beşinci Cumhuriyet Hareketi ve ona destek verenler aldıkları %91,6 oyla meclisteki 131 sandalyenin 120 tanesini kazanır. Kısa bir süre sonra Kurucu Meclis ile değiştirmeye çalıştığı eski yapı arasında gerilimler patlak verir. Chávez, yeni oluşturulan Kurucu Meclisin 1998 seçimleriyle oluşan Meclisin yerine göreve devam edeceğini ve eğer isterse Meclisi ve mahkemeleri lağvedebileceğini belirtir. Buna karşılık muhalifleri ve başta Yüksek Mahkeme hakimi Cecilia Sosa Gomez yeni anayasa oluşturuluncaya kadar Kurucu Meclisin mevcut sistemin yedeğinde bulunması gerektiğini belirtir. 1999 yılı Ağustos ayında Kurucu Meclis ülkedeki hukuk sistemine müdahil olarak, hakimleri atama ve azletme yetkisini üstlenir. Ülkedeki yolsuzlukların üzerine gidilmesi politikasıyla örtüşen kampanya sonrasında 4700 hakim, noter ve hukuçu görevden alınacaktır. 23 Ağustos günü Yüksek Mahkeme 8-6 oyla aldığı kararda Kurucu Meclisin anayasayı çiğnediği yolunda karar almasına rağmen ertesi gün hakim Gomez istifa eder. 25 Ağustos günü Kurucu Meclis "anayasal acil durum" ilan ederek Meclisin sadece bütçe ve iletişim konularıyla ilgili karar yetkisinin olduğunu bildirir. Buna cevaben Meclis ise Ekim ayına kadar tatile gitme kararını askıya alarak vekilleri 27 Ağustos günü toplantıya çağırır. Bu dönemde Kurucu Meclis, Meclisin toplanmasını yasaklasa da iki yapı arasında 10 Eylül günü varılan uzlaşmada yeni anayasa yürürlüğe girinceye kadar iki organın da varolmasında fikir birliğine varılır. Chávez’in öncülüğünü yaptığı Kurucu Meclis, Chávez tarafından planlanan sosyal adalet programının önünü kısa sürede açacak şekilde anayasayı oluşturmuştur. Venezuela iktidar yapısındaki derin değişiklikler sayesinde siyasi arenaya yeni giren siyasi güçlere alan açılmış ve ulusal siyasi yapı değiştirilmiştir. Chávez bu açılım sayesinde politikalarına muhalif olanlara karşı önemli bir adım olmuştur. Yeni anayasa 15 Aralık 1999 günü seçmenlerin onayını sunulacak ve %71,78 oranında evet oyu alarak 20 Aralık itibarıyla yürürlüğe girecektir. Anayasa metni çok çeşitli kaynaklardan etkiler taşımaktadır. Simón Bolívar’ın anayasa üzerine yazılarından, Kübalı devrimci yazar José Martí’den, Perulu marksist José Carlos Mariátegui’den ve Sovyet hukukçu Evgeni Paşukanis’den etkiler görülebilmektedir. Metinde Bolivarcılık ve Marksizm etkisi özellikle halk egemenliği, referandum vurgusu, sosyal sorumluluk, haksızlığa başkaldırma ve dış güçlerden bağımsızlık gibi konu başlıklarında hissedilir. 1999 yılında kabul edilen anayasa 350 maddesiyel beraber dünyadaki en uzun anayasalardan bir tanesidir ve aşağıdaki değişiklikleri içerir. Ülkenin ismi "Venezuela Cumhuriyeti"’nden "Bolivarcı Venezuela Cumhuriyeti" olarak değiştirilir. Kuvvetler ayrılığıyla ilgili önemli değişiklikler yapılmıştır. Geleneksel üç kuvvet ayrımının yerine Bolivarcı Venezuela Cumhuriyetinde beş kuvvet bulunur: Seçmenler olarak tanımlanan kuvvet Ulusal Seçim Konseyi tarafından yönetilir. Bu kurumun görevi ülke çapında her seviyede seçimlerin her türlü etkiden bağımsız şekilde yapılmasıdır. Yurttaşlar olarak tanımlanan kuvvet ise Ombudsman ve Başsavcı tarafından temsil edilir. Bu kurumun görevi de yurttşların Venezuela devletiyle olan ilişkileri sırasında temsil edilmelerinin ve haklarının korunmasını sağlamaktır. Yeni anayasada devlet başkanlığı süresi beş yıldan altı yıla çıkartılırken, aynı kişinin üçüncü kez aynı göreve gelmesi yasaklanmıştı. Bu madde üzerinde 2009 yılında yapılan referandumla bu yasak kaldırılmış ve devlet başkanı dahil olmak üzere seçimle başa gelen her devlet görevlisinin görev yapmasının önündeki sınırlama kaldırılmıştır. Belgede devlet başkanı ve seçimle gelen diğer görevlilerin görevden geri çağrılmaları için referandum tanımlanmıştır. Bu referandumlar için gerekli şart belirli sayıda imzanın seçmenlerden toplanmasıdır. Görevden geri çağrılmayla ilgili referandumun ilk örneği Devlet Başkanı Chávez’e karşı muhalefet tarafından toplanan imzaların ardından yapıldı. 2004 yılında yapılan referandum sonucunda Chávez görevde kaldı. Yeni anayasa iki kamaralı meclisi tek kamaralı meclisi çevirmiştir. Yeni tek kamaralı meclisin yetkileri de geçmişe göre ve devlet başkanının lehine olacak şekilde sınırlandırılmıştır. Yeni oluşturulan kuvvetler ayrılığında vurgulanan kamu haklarının savunulması, özellikle Bolivar’ın anayasa ile ilgili fikirlerinin üzerine kurulmuştur. Buna göre devlet başkanının, meclisin ve anayasanın uygulanması yurttaşların haklarını gözetecek şekilde denetlenecektir. Venezuela yargısı da yeni anayasaya göre reform sürecinden geçmiştir. Artık hakimler önceki gibi sadece Meclisin atamasıyla değil kamuya açık elemeleri geçtikten sonra göreve geleceklerdir. Yeni Anayasanın 83, 84 ve 85.maddelerinde tüm Venezuela vatandaşlarına ücretisz ve kaliteli sağlık hizmeti sağlanması devlet garantisi altına alınmış ve sağlık hizmetlerinin özelleştirilmesi yasaklanmıştır. Devlet tarafından zorunlu olarak sağlanan bu hizmet için Chávez yönetimi Barrio Adentro adlı programı başlatarak özellikle yoksul kesimler için sağlık kampanyasına öncülük etmiştir. Chávez tarafından anayasaya yapılması önerilen eklemeler için iki kez referandum yapılmıştır. 2007 yılında yapılan referandumda çok sayıda ekleme önerisi reddedilmiş, 2009 yılında yapılan referandumda da devlet başkanlığı dahil olmak üzere devlet görevlilerinin yeniden görev almasını sınırlayan kısımların kaldırılması önerisi kabul edilmiştir. II. Dünya Savaşı'nda Türkiye II. Dünya Savaşı'nda Türkiye, II. Dünya Savaşı öncesinde Çekoslovakya'nın ve Arnavutluk'un işgallerinden endişelenen Türk hükûmeti, 1939'da İngiltere ve Fransa ile ortak bir bildiri yayımladı. 19 Ekim 1939'da Ankara'da bu iki devlet ile Türkiye arasında ittifak kuruldu. Buna göre Akdeniz'de bir savaşın olması halinde üç devlet yardımlaşacaktı. Maddeler arasında askerî ve maddi yardımdan da bahsedilmekteydi. Ancak savaş zamanı Türkiye, Sovyet Rusya unsurunu gerekçe göstererek savaşa fiilen katılmadı. 25 Mart 1941 tarihinde Türkiye ile Sovyet Rusya arasında saldırmazlık halini duyuran bildiri yayımlandı. Aynı yıl Nazi Almanyası ile Sovyet Rusya arasında saldırmazlık paktı geçerliyken Balkan Seferi başladı. İşgal ihtimali üzerinden baskı yapan müttefiklere rağmen Türkiye çatışmaya girmedi ve Alman büyükelçisi Von Papen aracılığıyla diplomatik ilişkiler geliştirildi; 18 Haziran 1941'de Türk-Alman Dostluk Paktı imzalandı. Aynı zamanda Almanya'ya 90.000 ton krom madeninin satımı başladı, bunun karşılığında Türkiye'nin silah ve araç ihtiyacı Almanya tarafından karşılanacaktı. İmzalanan antlaşmadan dört gün sonra Barbarossa Harekatı başladı; 12 Temmuz 1941'de İngiltere-Sovyet Rusya ortak hareket antlaşması imzalandı. Bu harekatın ardından Alman Dışişleri Bakanı Ribbentrop, büyükelçi aracılığıyla Alman kuvvetlerinin Türkiye üzerinden Kafkaslara ve Irak'a sevkiyatı için baskı yapmaya başladı, bu isteğin yerine getirilmesi halinde Türkiye'ye Balkanlarda bazı toprakların ve Ege'de bir adanın teslim edileceği taahhüt edildi. Her iki tarafın baskılarına rağmen Türkiye savaşa girmedi, bu süre zarfında Almanya, Stalingrad Muharebesi'ni kaybetti ve Türkiye'nin denge politikası devam etti. İki tarafla imzalanan saldırmazlık paktlarına rağmen Türkiye temkinli davranmaktaydı; zira komşu ülke İran, saldırmazlık paktına rağmen Ağustos 1941'de Sovyet-İngiliz ortak saldırısına uğradı, aynı şekilde saldırmazlık paktı imzalanalı 2 yıl olmadan Almanya da Sovyet Rusya'ya saldırmıştı. 14 Ocak 1943'te müttefik devlet başkanlarının katılımıyla Casablanca Konferansı düzenlendi, konferansta Türkiye'nin güçlendirilmesi ve savaşa sokulması kararlaştırıldı. Amaç, Nazi Almanyası'nın uydu devleti Romanya'daki petrol kuyularını vurmaktı. Konferanstan sonra ABD'nin diplomatik ve maddi temasları İngiltere üzerinden kurmayı tercih etmesi Türkiye'de tepkiyle karşılandı. Balkanlarda yeni bir cephe açılmasını düşünen Churchill, bu cephede müttefiklere Türkiye'nin de destek vermesini sağlamak için 30 Ocak 1943'te Adana'ya geldi. Adana'nın 23 kilometre dışında bulunan Yenice istasyonunda bir tren vagonunun içinde yapılan Yenice görüşmelerinde, Sovyetlere olan güvensizlik ve Türk ordusunun donanımsızlığı gerekçeleriyle Churchill'in talepleri reddedildi. Bölgede varlığı devam eden Almanya ile ilişkileri zayıflatmamak için basın yoluyla Türkiye'nin dış politikada değişime başvurmayacağı açıkça ifade edildi. 1943'ten sonra müttefiklerin baskıları devam etse de Türkiye'nin denge politikası bir süre devam etti, müttefiklerin savaştaki üstünlüğü Türk-Alman ilişkilerini de etkiledi ve 20 Nisan 1944'te Almanya'ya krom sevkiyatı durduruldu. Müttefikler, sevkiyatın durdurulmaması halinde ambargo uygulayacaklarını belirtmişlerdi. Almanya'nın buna tepkisi büyükelçi aracılığıyla nota vermek oldu. Ağustos 1944'te Bulgaristan, savaştan çekildi ve ülkeye Sovyet ordusu girdi; bu gelişmelere paralel olarak Türkiye, Almanya ve Japonya ile bütün ilişkilerini kestiğini duyurdu. II. Dünya Savaşı süresince Türkiye'nin savaşa girmeme eğilimi sebebiyle türlü politika değişikliklerine gidilmiş ve ülke içinde savaşın sosyoekonomik etkileri görülmüştür. Mihver ve müttefik devletlerin isteklerine rağmen Türkiye, fiilen savaşa katılmaksızın 23 Şubat 1945'te resmen savaş ilanı ile yetinmiştir. Savaşta Yunanistan'a yardım, Türkiye'ye sığınan mültecilerin bakımı, ordunun silah altında tutulması, dış ticaretin ciddi zarar görmesi sebebiyle yokluk ve pahalılık görüldü. Bu da Varlık Vergisi, ekmeğin karneyle dağıtılması gibi uygulamalara yol açtı. Savaşın etkisiyle 1938'den 1945'e ithalat yaklaşık 1.000.000 ton; ihracat ise 1.800.000 ton azaldı. Ülkedeki nüfus artışına rağmen tarım üretiminin 1938'den 1945'e 3.000.000 ton azalması, daha fazla ekonomik tedbire yol açtı; kısmi olarak vatandaşların elindeki tarım, hayvan ve orman ürünlerine el konuldu. Dönemin başbakanı Şükrü Saraçoğlu, 11 Kasım 1942'de yaptığı konuşmada gerekçenin orduyu ve ülkeyi emniyet altına almak olduğunu belirtti. Ülkedeki yokluğa paralel olarak karaborsacılık faaliyetleri arttı; hükûmetin tepkisi ise idama varacak kadar ağır cezalar vermek oldu. Yetersiz beslenmeye bağlı salgın hastalıklar görüldü. Bu dönemde Türk basınında savaşın gidişatına göre ideolojik benimsemeler görüldü, örneğin 1942'de Saraçoğlu'nun varlık vergisiyle ilgili basından destek istemesi üzerinde gazetelerde ve dergilerde gayrimüslimleri hırsızlıkla dolandırıcılıkla itham eden haberler yapıldı; karikatürler çizildi. Varlık vergisinin gündemde olduğu günlerde dönemin Cumhurbaşkanı İsmet İnönü ""Üç beş yüzü geçmeyen bu insanların vatana karşı aşikâr olan zararlarını gidermenin yolu elbette vardır. Ticaretin ve ekonomik çalışmaların serbestliğini bahane ederek milleti soymak hakkını hiç kimseye hiçbir topluluğa tanımamalıyız."" dedi. Aynı dönemde kapatılan gazeteler de görüldü; 1942 yılı içinde beş farklı gazete 1 ilâ 60 gün arasında değişen süre zarfında kapatıldı. 1945 yılında ise Sovyet Rusya'nın Türk-Sovyet Saldırmazlık Paktı'nı tek taraflı olarak feshetmesi ülke gündeminde yer edindi ve Sovyet Rusya ile dostluğu savunan "Tan" gazetesi tepki çekti; sonuç olarak 4 Aralık 1945'te üniversite öğrencileri tarafından birkaç kitabeviyle birlikte "Tan" gazetesi baskına uğradı. Kaçınılmaz görünen Avrupa savaşı dışında kalabilmeyi sağlamak üzere, İngiltere ve Fransa’yla 19 Ekim 1939’da Ankara’da bir ittifak anlaşması imzalandı. Bu ittifaka göre Türkiye'ye bir saldırıda bulunulursa, İngiltere ve Fransa askerî yardımda bulunacak, öte yandan savaş Akdeniz’e sıçrayacak olursa Türkiye de Akdeniz'deki bu savaşa askerî anlamda müdahalede bulunacaktır. 20 Kasım'da İstanbul, Kırklareli, Edirne, Tekirdağ, Çanakkale ve Kocaeli illerinde sıkıyönetim ilan edildi ve ertesi gün bu bölgeyi kapsayan sıkıyönetim komutanlığına Jandarma Genel Komutanı Korgeneral Ali Rıza Artunkal atandı. Savaşın başlamasından kısa bir süre sonra Kısmi seferberlik ilan edilerek 1920, 1921, 1922 doğumlular silah altına alındı. 1. Ordu'ya bağlı üç Kolordu Edirne sınırına kaydırıldı. Karargâhı Ankara'da bulunan 2. Ordu ise olası bir İstanbul'un işgaline karşı, başkent Ankara'yı koruması için Balıkesir'e kaydırıldı. Karargâhı Erzurum'da bulunan 3. Ordu, Sovyetler Birliği, İran, Irak ve Suriye sınırını korumakla görevlendirildi. Ordunun mevcudu 1.300.000 kişiye çıkarıldı. Almanya'nın Balkanları istilasının hemen ardından İngiltere'nin Türkiye'nin savaşa katılması konusundaki baskıları artmıştır. Churchill'in, Yunanistan'a yurtdışı bir sefer kuvveti göndererek, daha sonra Almanya'nın yumuşak karnına yönelecek bir kama oluşturma projesinin geri tepmesinin de bunda etkisi büyüktür. İngiltere'nin bu girişimi, Hitler'in tüm Balkanları istila etmesiyle sonuçlanmıştı. Alman ordularının Balkanları istilasının hemen ardından Alman hükûmeti Türkiye'ye bir saldırmazlık anlaşması önerdi. Hitler, devrin Türkiye Cumhurbaşkanı İsmet İnönü'ye gönderdiği kişisel mektubunda, Alman ordularının Türk sınırlarına 85 km'den daha fazla yaklaşmayacağı garantisini kişisel olarak verdiğini belirtmektedir. Ayrıca Türkiye, Bulgaristan'ın Yunanistan topraklarına girmesine müsaade etmeyeceğini, böyle bir durumda Bulgaristan'a askerî anlamda müdahale edileceğini Alman ve Bulgar makamlarına bildirdi. Hitler'in İsmet İnönü'ye mektubu, Resmî olarak 1 Eylül 1939 sabah saat 5.45’te Alman ordularının Polonya sınırına saldırmasıyla başlayıp 2 Eylül 1945’te Japonya'nın teslimiyet belgesinin imzalanması ile sonuçlanan İkinci Dünya Savaşı sırasında, Almanya Devlet Başkanı Adolf Hitler'in Almanya Büyükelçisi Von Papen aracılığı ile Cumhurbaşkanı İsmet İnönü'ye yazdığı 1 Mart 1941 tarihli mektup. Mektupların metni, 1967’de Milliyet’te yayınlandı. Haberde İnönü Türkiyesi’nin Hitler Almanyası’na ‘müzahir’ (arka çıkan) olduğu diye değil, İnönü’nün ülkesini her saldırıya karşı korumaya hazır olduğu şeklinde yorumlanmıştı. Ayrıca şu belirtilmişti: "O sırada “kudretinin zirvesinde olan Hitler, bu gibi sözlere nadiren muhatap olmuştu."". Türkiye, Birleşik Krallık'a 4 denizaltı siparişi ve 4 filo uçak siparişi verir. Birleşik Krallık, Türkiye'den gemileri alması için mürettebat gönderilmesi ister. Deniz ve hava kuvvetlerinde görevli bir grup subay ve asker gemileri alması için ilk önce Mısır'a daha sonra da İngiltere'ye gönderilmesi planlanmıştı. Görevlileri taşımak için Milli Savunma ve Ululaştırma bakanlıklarından bir gemi bulunması istendi. Bulunan "Refah" adlı gemi mürettebatıyla 23 Haziran 1941 tarihinde denize çıktıktan sonra Kıbrıs açıklarında torpido ile vurularak batırıldı. Gemide bulunan 202 denizci ve havacıdan sadece 50 kişi kurtuldu. Olaya İtalyan veya Fransız denizaltısının sebep olduğu düşünülmesine rağmen gemini kim tarafından batırıldığı halen bilinmemektedir. Türkiye yönetiminin bu öneriyi kabul etmesi, Müttefiklerle ilişkilerini bir dar boğaza sürüklemiştir. 18 Haziran 1941'de imzalanan saldırmazlık anlaşması Türkiye’nin Almanya ile olan ilişkileri yönünden bir kilometre taşı oldu. Ne var ki 10 Ağustos 1941'de Rusya ve İngiltere, ortak notayı Türkiye hükûmetine ilettiler. Bu notada, Türkiye'nin toprak bütünlüğüne saygılı olunacağı ancak, Montrö Antlaşması gereği Türkiye'nin boğazları savaş gemilerine kapalı tutma taahhüdüne sadık kalmasının gereği belirtilmiştir. İzleyen yıllar, Müttefiklerin Türkiye'nin kendi cephelerinde savaşa girmesi konusunda baskılarının giderek arttığı yıllar olmuştur. Büyük şehirlerde ekmek satışları hükûmet tarafından belirlenen fiyatlar ve miktarlar üzerinden yapılıyordu. Herkesin aldığı günlük ekmek miktarı karnesine işleniyordu. Ekmek karnesi gibi zeytin,şeker vb. ürünler de karneyle verilmekteydi. Varlık Vergisi, 11 Kasım 1942 tarih ve 4305 sayılı kanunla konulan olağanüstü servet vergisinin adıdır. Türkiye vatandaşı olan gayrımüslim azınlıkların servetinin önemli bir bölümüne bu vergi ile devletçe el konulmuş, vergiyi ödeyemeyen veya ödemeyen kişiler Aşkale'de kurulan çalışma kampına gönderilmiştir. Vergi 1944 yılında kaldırıldı. Adolf Hitler tarafından savaş gözlemcisi olarak davet edilmiş olan Cemil Cahit Toydemir liderliğindeki Türk askerî heyeti 26 Haziran 1943 ve 7 Temmuz 1943 tarihleri arasında İngiliz Kanalı, Doğu Cephesi ve Hitler'in Doğu Prusya'daki karargâhı Wolfsschanze'yi ziyaret etti. Wolfsschanze'deki görüşme 7 Temmuz'da 1943'te gerçekleştirilmişti. Türk askerî gözlemci heyeti Belgorod'da o sıralarda Kursk Muharebesi'ne hazırlanmakta olan Alman ordusunun hazırlıklarını incelemiş, 6. ve 7. Panzer Tümenlerinin yer aldığı Harkov Tatbikatı'na katılmışlardır: ""Tank mürettebatı iyi traşlıydı, en iyi üniformalarını giyiyorlardı ve en iyileri seçilmişti. Bu gösteri von Papen'in düşüncesinden çıkmıştı. Türk subayına, Alman zırhlılarının kudretini sergileyen bu gösteride Mareşal Manstein bizzat eşlik etmiş, sonra da General Hans von Funck bir çadırda kendilerine akşam yemeği vermişti. Türk subaylardan biri Almanlar'ın Türk yardımı olmaksızın Rusları yenebilecek güçlü bir orduya sahip olduklarını gözlemlemişti. Funck ise gece Türk-Alman dostluğunu öven bir konuşma yapmış ve Türkiye'nin Almanlar lehine savaşa girmesi üstüne konuşmuş, ancak gece bittikten sonra ast rütbeli bir topçu subayı olan Gerd Schmückle'ye, Türkiye olsun ya da olmasın, savaş kaybedilmiştir demiştir."" Türk heyetine Schellenberg de eşlik etmiştir. Heyet, Doğu Cephesi'nin ardından inşa halindeki Atlantik Duvarı ve U-bot sığınaklarını incelemiş, Schellenberg aldığı izinle heyete o zamana kadar en sıkı şekilde korunan ve gizlenen silah üretim istatistiklerini göstermiştir. Heyete, ayrıca Berlin'de SS'in uçaksavar sitelerini göstermiş, en yeni makineli tüfeklerini ve otomatik silâhlarını Berlin'in merkezindeki, yeraltı atış poligonlarınıda göstermiştir. Türkiye Cumhurbaşkanı İsmet İnönü ile İngiliz Başbakanı Churchill arasında 30-31 Aralık 1943'te Adana yakınlarındaki Yenice istasyonunda yapılan görüşme sonucunda Türkiye müttefiklere yaklaşmakla beraber savaşa girmeyi kabul etmemiştir. Çünkü İnönü'nün Türkiye'yi taraf yapacağını belirttiği mühimmatın sadece %4'ü Türkiye'nin eline geçmiştir ve Almanya hala Balkanlarda egemendir. II. Dünya Savaşı sonrasındaki Uzak Doğu'daki gelişmeleri değerlendirmek maksadıyla; 22-26 Kasım 1943 tarihlerinde Birleşik Devletler'den Roosvelt, Birleşik Krallık'tan Churcill ve Çin Cumhuriyeti'nden Chiang Kai-Shek arasında Kahire Konferansı gerçekleşmiştir. 4-6 Aralık 1943 tarihlerinde Birleşik Devletler'den Roosvelt, Birleşik Krallık'tan Churcill ve Türkiye Cumhuriyeti'nden İnönü'nün arasında İkinci Kahire Konferansı'nda Türkiye'nin savaşa girme durumu görüşülmüş ama bir sonuca varılamamıştır. 2 Ağustos 1944 tarihine kadar Türkiye yönetimi bu baskılara direnmiş, savaşın kaderinin belli olduğu tespitiyle Müttefiklerle anlaşmaya yönelmiştir. Almanya ile ve hemen ardından Japonya ile tüm diplomatik ve ekonomik ilişkilerini kesme kararı alan Türkiye yönetimi, Müttefik liderleri Şubat 1945’te toplanan Yalta Konferansı’nda, yeni kurulacak Birleşmiş Milletler’e yalnızca 1 Mart 1945 tarihine kadar Almanya’ya savaş açmış ülkelerin katılmasını içeren bir karar almaları üzerine, 23 Şubat 1945'te Almanya’ya savaş ilan etmiştir. Türkiye, II. Dünya Savaşına Savaşın bitiminden 2 ay önce katılmıştır.Fakat bu savaşa katılım daha çok kâğıt üzerinde gerçekleşerek herhangi bir kayıp gerçekleşmemiştir. Savaşın gelişmekte olduğu sırada ülkede de artan bir İtalya-Almanya yanlısı kamuoyu vardı.Bunların başlıcaları Yunus Nadi, Nihal Atsız, Peyami Safa gibi dönemin tanınmış isimleri idi. Mahkeme sonucunda pek çok zanlı suçsuz bulunmuştur.Türkiye de kendini müttefikler bazında aklamıştır. Türkiye, savaşa Birleşmiş Milletler safında katılmasına rağmen Sovyetler tarafından mihver tarafını tutmakla suçlanmış ve Sovyetlerle Kars Antlaşmasından beri uzatılan saldırmazlık antlaşmasının sonunu getirmiştir. Bunun üzerine Türkiye, Sovyetlere karşılık Amerika ile yakınlaşmaya başlamış ve Kore Savaşı'nın ardından NATO'ya katılmıştır II. Dünya Savaşı'nın bitiminden sonra, Rusya'nın 93 Harbinde aldığı ve daha sonra Brest Litovsk Barış Antlaşması, Gümrü Antlaşması, Moskova Antlaşması ve Kars Antlaşması ile Türkiye'nin geri aldığı Kars, Ardahan ve Artvin vilayetlerini ve İstanbul ve Çanakkale Boğazlarında askeri üsler isteyince, Türkiye, II. Dünya Savaşı'nın diğer galipleri olan ABD ve İngiltere ile ilişkilerini güçlendirmek için tek-partili yönetimden çok-partili demokrasi düzenine geçmiş ve 1952 yılında NATO'ya üye olmuştur. Bu tarih yorumunun eksikli bir yanı olarak ise özellikle Nazi Almanyası'nın savaş yıllarındaki Ankara elçisi Von Papen ve onunla yakın ilişkide olan Türk hükümetinde yetkili ekip gösterilebilir. Refik Saydam, Şükrü Saraçoğlu ve Numan Menemencioğlu'nun da dahil olduğu bu ekip Nazi Almanyasının galip gelmesini istemekte, Almanya ile dış ticareti Alman para birimi "Reichsmark" ile yapmakta, TC banknotlarını Almanya'da bastırmakta, Almanya'ya paslanmaz çeliğin hammaddesi olan krom sevkiyatı yapmakta ve Kırım ve Kafkasyadaki azınlıkları askerî harekat yapmakta olan Nazi Ordusunu cephede takip etmek için komutanlar yollamaktadırlar. Böyle bir durumda zaten Türkiye'de varolan ve yaratılan bir Sovyet karşıtlığı mevcuttur. UD Las Palmas Unión Deportiva Las Palmas, S.A.D. 1949 yılında İspanya'nın Kanarya Adaları'ndaki Las Palmas kentinde kurulmuş bir futbol kulübüdür. La Liga 2'de mücadele etmektedir. Maçlarını 31,250 kişilik Estadio Gran Canaria'da oynamaktadır. Arsenal FC (Arjantin) Arsenal de Sarandí 11 Ocak 1957 tarihinde Arjantin'in Sarandí kentinde kurulmuş bir futbol kulübüdür. Primera División (Arjantin)'da mücadele etmektedir. Maçlarını 16,300 kişilik Estadio Julio H. Grondona'da oynamaktadır. Goran Pandev Goran Pandev (d. 27 Temmuz 1983), Makedon millÃ® futbolcudur. Serie A ekiplerinden Genoa'da forma giymektedir. Futbola Belasica'da başladı. 18 maçta 6 gol attı. 2001'de Inter'e transfer oldu orada çok forma şansı bulamadı ve 2002-2003 sezonunda Spezia Calcio, 2003-2004 sezonunda Ancona'ya kiralandıktan sonra Lazio'ya transfer oldu 159 maçta 48 gol atan Pandev, 2009-10 sezonunda José Mourinho'nın isteğiyle Inter'e geri dönmüştür. Inter takımında Eto'o ile forma rekabetine giren Pandev, bu takım ile UEFA Şampiyonlar Ligi şampiyonluğu yaşamıştır. 2012 yılına kadar ligde 46 maça çıkıp 5 gol atmıştır. 2011-2012 sezonunda kulübü Inter tarafından Napoli'ye kiralanmış, 30 maça çıkıp 6 gol attıktan sonra ertesi sezon bonservisi Napoli tarafından alınmıştır. 2 sezonda 62 maça çıkıp 13 gol atan Pandev, 2014-15 sezonu transfer döneminde 1+1 yıllığına Galatasaray'a bedelsiz olarak transfer olmuş ve Galatasaray tarihindeki ilk Makedon futbolcu unvanını almıştır. Aynı zamanda Galatasaray tarihinde Şampiyonlar Ligi kupasını kaldırmış 9. futbolcudur. Galatasaray kariyerinde ligde sadece 3 maçta oynayıp gol atamamıştır.Ama Ziraat Türkiye Kupasında 9 maç'da forma şansı bulup 7 gole imza atmıştır. 1983 yılında dönemin Yugoslavya’sında dünyaya gelen Goran Pandev, futbola 7-8 yaşlarında doğduğu ülkenin ekiplerinden Belasica'da başladı. Altyapısında yetiştiği Belasica kulübüyle 17 yaşındayken profesyonel sözleşme imzalayan ve Makedon futbolunun en üst seviyesinde yalnızca bir yıl geçiren Pandev, 18 lig maçına çıkıp 6 gol kaydetti ve Internazionale kulübünün yetenek avcıları tarafından keşfedilince henüz 18 yaşında İtalya’nın yolunu tuttu. İlk sezonunda bir sezonluğuna Serie C ekibi Spezia Calcio’ya kiralanan Goran, bu takım ile 22 lig müsabakasında 4 gol attı. Ertesi sezon ise Serie A’da yarışan Ancona’ya kiralanan Makedon futbolcu, ilk haftalarda şans bulamasa da ilk maçına 2 Kasım tarihinde Fabio Brini'nin takımında Siena karşısında çıktı. Fábio Bilica ve Maurizio Ganz gibi isimleri kadrosunda bulunduran takımda kariyerinin ilk Serie A golünü ise kendisi adına ikinci Serie A maçında tarihler 7 Aralık 2003'ü gösterdiğinde ilk ez ilk 11 başladığı Bologna maçında kaydetti. O sezon 13 lig maçına görev yapan Pandev, 1 gol kaydetti. İyi bir performans gösterip Inter'e dönse de Internazionale’in Sırp futbolcu Dejan Stankovic’e karşı kendisini takasta kullanması üzerine, lacivert-siyahlı ekipte hiç oynamadan SS Lazio’nun yolunu tuttu. Simeone Inzaghi, Paolo Di Canio, Tommaso Rocchi, Roberto Muzzi gibi hücum silahlarına sahip Lazio’daki ilk sezonunda forvet arkası, forvet, kanat ve dönem dönem de orta sahanın ortasında kullanılan bir ilk on bir oyuncusuyken, ilk maçına 22 Eylül günü Brescia karşısında çıktı. 21 Ekim günü ise kariyerindeki ilk uluslararası maça UEFA Avrupa Ligi'nde Metalurh Donetsk karşısında çıkan Pandev bu maçta bir de gol attı. Serie A'da o sezon ilk golünü atmak için 28 Kasım'ı bekleyen oyuncu, bu tarihte Cagliari ağlarını havalandırdı ancak takımı 3-2 mağlup oldu. Sonraki haftada da Juventus deplasmanında gol atan Pandev Fabio Cannavaro, Lilian Thuram ve Gianluca Zambrotta gibi defanslara zor anlar yaşatırken çok dar bir açıdan Gianluigi Buffon'u avlamasıyla tüm dikkatleri üzerine çekti. Aralık ayında ise yeni teknik direktör Giuseppe Papadopulo’nun işbaşı yapmasıyla kendisini kulübede buldu. O sezon ilerleyen zamanlarda ise süre alan Pandev, 13 lig maçında 1 gol atarken kariyerinde ilk yaşayarak UEFA Avrupa Ligi maçlarında da süre aldı. Villareal, Partizan ve Eagleo ile aynı grupta bulunan takımıyla, 4 maça çıkıp 1 gol attı. Temmuz 2005'te ise David Pizarro transferinde karşılık haklarının %50'lik bölümü Udinese takımına verildi. 2005-06 sezonu başında ise sezona çok iyi giren ve ligin ilk maçında Ağustos ayında Messina karşısında gol atan Pandev, 5 haftada attığı 3 golle dikkat çekse de sonra yine kendisini kulübede buldu. O sezon 22 Serie A maçına çıkan Pandev, 11 gol attı bunun yanında toplam 2040 dk süre aldı. İtalya Kupası'nda ise tek maçına Cittadella karşısında çıkan Pandev, bu maçta da bir gol attı. 2006-07 sezonunda ilk maçına Ağustos ayında Coppa Italia'da Messina'ya karşı çıkan oyuncu, bu maçta gol birden atsa da takımı alt lig ekibine 4-3 mağlup oldu. Serie A'da ilk maçına AC Milan karşısında çıkan oyuncu, o sezon ilk lig golünü ise 5 Kasım günü Empoli maçında attı. O sezon Lazio'nun teknik direktörü Delio Rossi'nin takımında süre almaya devam eden Pandev'in Tommaso Rocchi transferine karşılık %50'lik diğer hakları ile ise 4Milyon Euro bedel ile Udinese'ye verildi. Sezona Lazio ile devam eden Pandev, Sezon boyunca 38 maçın 24 tanesinde görev yapıp 11 gol attı. Haklarının Udinese'ye verilmesine rağmen 2007-08 sezonuna da SS Lazio ile devam eden Pandev, o sezon Serie A'nın ilk maçında Torino ağlarını havalandırdı ve takımının 2-2'lik beraberliğinde pay sahibi oldu. O sezon Delio Rossi yönetiminde bir ilki yaşayan Pandev, kariyerinde ilk UEFA Şampiyonlar Ligi maçında 14 Ağustos 2007'de Dinamo București karşısında çıkarken, bu maçın rövanşında da 1 gol atarak takımının gruplara kalmasında pay sahibi oldu. Real Madrid, Olimpiakos ve SV Werder Bremen ile aynı grupa düşen Lazio ile, 3 Ekim 2007 günü oynanan Real Madrid maçında Ruud Van Nistelrooy, Wesley Sneijder, Guti Arjen Robben ve Sergio Ramos gibi isimlere karşı ilk 11'de başlarken, 32 ve 75.dakikada attığı gollerle Ruud van Nistelrooy'un gollerine cevap verdi ve maç 2-2 berabere bitti. Pandev bu maç sonunda Avrupa'da birçok ülkede manşet olurken, grup aşamasında Olimpiakos ve Real Madrid ile oynanan rövanş maçında da birer gol attı. Serie A'da ise 30 maça görev yapan oyuncu, 2 gol attığı Juventus maçında dikkat çekerken, sezonun tamamında 14 gol atarak en skorer sezonunu yaşadı. 2008-09 sezonunda da SS Lazio ile devam eden Makedon oyuncu, o sezon ilk maçına Cagliari karşısında çıkarken geleneği bozmadı ve yine bir ilk hafta maçında fileleri havalandırdı. 11 Ocak 2009'da ise kariyerindeki ilk hattrick'i Reggina maçında yaptı. O sezon ligde 29 maçta 9, Kupa'da ise 4 maçta 6 gol kaydetti ve Coppa Italia'da gol kralı oldu. 2009-10 sezonunda ise sakatlığı nedeniyle sezonun ilk yarısında şans bulamayan oyuncu, devre arası geldiğinde ise Inter FC'in portekizli antrenörü José Mourinho'nun dikkatini çekti. 2009-10 devre arasında Wesley Sneijder, Diego Milito, Maicon ve Samuel Eto'o gibi yıldızları kadrosunda bulunduran Internazionale'nin dikkatini çeken Pandev, bu takıma transfer oldu ve 4,5 yıllık sözleşme imzaladı. Bu takım ile ilk maçına Ocak 2010'da Chievo karşısında çıktı. Bu maçta takımın galibiyet golünü atan Mario Balotelli'nin attığı golün asistini yapan Pandev, bir sonraki hafta yine 3-3 devam eden maçta 90.dakika galibiyeti getiren Walter Samuel'in golünün asistini yapan isim oldu. 16 Ocak 2010'da oynanan Bari maçında ilk golünü atan Pandev, bu maçtan sonraki haftada ise AC Milan ile oynanan derbi maçında da ilk 11 başladı. Art arda galibiyetler alarak ligi 1.sırada devam ettiren Inter, Wesley Sneijder'li Diego Milito'lu, Esteban Cambiasso'lu, Javier Zanetti'li ve Mario Balotellili kadrosuyla Thiago Silva'lı David Beckhamlı Klaas-Jan Huntelaarlı Milan karşısında maçı 2-0 yendi. 65. dakikada ise skoru 2-0'a getirien isim ilk derbi maçına çıkan ve frikikten Dida'yı "27" numaralı formasıyla avlayan Goran Pandev oldu. Bir sonraki haftada ise Cagliari maçında gol atan Pandev, 24 Şubat 2010'da Inter ile ilk UEFA Şampiyonlar Ligi maçına Didier Drogbalı Frank Lampardlı Chelsea karşısında çıktı. Son 16'da tur atlayan Inter'de her iki maçta da görev yapan Pandev, Çeyrek final maçlarnıda 1-0'la sonuçlanan her iki CSKA Moskova maçında da görev yaparken, yarı finalde ise Lionel Messili Thierry Henryli FC Barcelona karşısında da iki maçta da ilk 11 başladı ve takımı tur atlayan taraf oldu. José Mourinho yönetiminde finale çıkan Inter, 22 Mayıs 2010 tarihinde 2010 UEFA Şampiyonlar Ligi Finali maçına Louis van Gaal yönetimindeki Bayern Münih karşısında çıktı. Bu maça Samuel Eto'o, Diego Milito, Wesley Sneijder