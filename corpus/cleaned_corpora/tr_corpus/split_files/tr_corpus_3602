tarihçi ve yazar. Floransa'da doğan Matteo Villani, "Nuova Cronica" (Türkçesi "Yeni Kronikler") adlı eserin yazarı Giovanni Villani'nin kardeşiydi. Giovanni Villani'nin 1348 yılında, Büyük Veba Salgını sırasında ölmesinin ardından "Nuova Cronica"ya devam etti ve salgının etkileri hakkında iki bölüm ekledi. Kendisinin 1363 yılında vefat etmesi üzerine, kronikleri geliştirme görevini oğlu Filippo Villani devam ettirdi. Metković Metković Hırvatistan'ın Dubrovnik-Neretva ilçesinde bir şehir. Neretva nehri kıyısında, ülkenin güneydoğusunda yer alır ve Bosna-Hersek sınırındadır. Şehir (belediye) toplam nüfusu 16.929 (2011) dir. 2001 nüfus sayımında, vatandaşların salt çoğunluğu (96.42%) Hırvat'tı. Kente ilk postane ve okulun gelmesiyle, hem de Osmanlı İmparatorluğu ile ticaret arttıkça, Kent gelişmeye başladı. 1875 yılında İmparator Franz Joseph şehri ziyaret etti. II. Dünya Savaşı sırasında, 280 Sırp, 25 Haziran 1941'de bu kentte Hırvat Ustaşa tarafından katledildi. St. Elijah Kilisesi, kentin simgelerinden biridir. Xi Eridani Xi Eridani (x Eri), Irmak takımyıldızı içinde yer alan ve yaklaşık olarak 209 ışık yılı uzaklıkta bulunan bir yıldızdır. Tayf sınıfı A2V olan beyaz ana kol yıldızının görünen parlaklığı +5,17 kadirdir. Gökada içinde Güneş'e göre 22,6 km/sn'lik bir hızla hareket eder. Gökada merkezinden uzaklığı, 22.800 ile 34.600 ışık yılı aralığında tahmin edilmektedir. Melankoli (TNK albümü) Melankoli, TNK grubunun 5 Mart 2013'te yayınladığı üçüncü stüdyo albümü. Albüm Pasaj Müzik etiketiyle yayınlanmıştır. Leman (anlam ayrımı) Leman ÅŸu anlamlara gelebilir: Ğalımbek Jumatov Jumatov, Ğalımbek Sağımbayulı (Kiril alfabesi: Жұматов, Ғалымбек Сағымбайұлы) (15 Ekim 1952) – Kazak Türklerinin yazarı, şairı ve gazetecisi. Doğum yeri Pavlodar Eyaleti Ertis ilçesinin Ülgili köyünde doğuldu. Kazakistan Yazarlar Birliği Üyesi.. 1979 yılında Kazak Devlet Üniversitesinde Gazetecilik Bölümü'nden mezun oldu. Uzun yıllar (şimdi "Sarıarqa samalı"), önce bir gazeteci, sonra müdür, editör yardımcısı oldu. 1991-1995 yıllar arasında – “Xalıq keñesi” gazetesinin Pavlodar bölgesindeki bir Muhabiri. Şimdi - Pavlodar Şahar şehir gazetesinin kurucusu ve editörü. Ayrıca Ğalımbek Jumatov "Nayzatas" edebiyat dergisinin editörü. Son Veda (film) Son Veda (Japonca: おくりびと|Okuribito), Yōjirō Takita'nın yönetmenliğini yaptığı 2008 yapımı Japon drama filmi. 81. Akademi Ödülleri'nden Yabancı Dilde En İyi Film Akademi Ödülü'nü kazanmıştır. Daigo Kobayashi, orkestrası dağılınca müzisyen olarak sürdürdüğü işini kaybeder. Daigo ve karısı Mika, annesi öldüğü sırada çocukluğunda ona bırakılan evde yaşadıkları Tokyo'dan Daigo'nun memleketi taşınırlar. Daigo altı yaşındayken garson bir kızla kaçmasından önce babasının işlettiği kafeteryaya bakmaktadır; zira o güne kadar ikisinin hiçbir ilişkisi olmamıştı. Daigo babasına kin beslemektedir ve annesine iyi bakmadığı için kendini suçlu hissetmektedir. Babasının kendisine uzun yıllar önce vermiş olduğu taştan bir kâğıdı tutuyordur. Bir seyahat acentesında işe alındığını zanneden Daigo, NK Agent firmasında mülakata gider. Mide bulantısından yakınırken otobüsteki yabancılar üstünde kötü bir koku fark ettiklerinde utanır. Coboy Junior Coboy Junior grubudur müzik kökenli Endonezya oluşturulan 23 Temmuz 2011. Bu grup olmak üzere dört üyesi, Aldi, Bastian, Kiki ve Iqbaal oluşur. Bu grup tür pop. Coboy genç hayranları Coboy genç arkadaşı anlamına gelir Comate çağırdı. ve INBEK yönetimi ve MSN himayesinde idi. Aşağıda Coboy Yeni. Personeldir Farklı karakter ve parçaları her oluşmaktadır. Coboy Yeni belki" bir nesilden 'girlband Blink birlikte ayakta olan 23 Temmuz 2011. Ve benzer bir kavram olan Blink" 'girlband / boyband onlar Güney Kore müzik Mekke ancak Amerika Birleşik Devletleri değil, çünkü daha fazla ses olduğunu. Kesmeşeker Dağı Şeker Topağı Dağı (Portekizce: Pão de Açúcar, İngilizce: Sugarloaf Mountain) Brezilya’nın Rio de Janeiro şehrinin Guanabara Körfezi’nin Atlantik Okyanusu’na açılan noktasında yer alan bir dağdır. 396 metre yüksekliğindeki bu dağa kesmeşekere benzemesinden dolayı "Kesmeşeker Dağı" denilmiştir. Bu dağ Rio de Janeiro şehrinde yer alan granit ile kuvarstan oluşmuş monolit morro (sığ okyanus sahillerinde yükselen dağ/tepe) yapılanmalarından sadece birisidir. Dağın doruğu ile Morro da Urca arasında her 20 dakikada bir 65 yolcu kapasiteli bir teleferik (Portekizce’de bondinho veya daha yaygın kullanımla teleférico) 1.400 metrelik bir hatta çalışmaktadır. 1912 yılında inşa edilen teleferik hattı ilk olarak 1972/1973 yılları arasında ve en son 2008 yılında yeniden inşa edildi. Teleferik hattının ilk kısmı Babilônia doruğu ile Urca doruğu arasındadır. Urca doruğunda yolcular başka bir teleferik ile dağın doruğuna (Pão de Açúcar) ulaşabilirler. Şeker topağı ismi 16. yüzyılda Portekiz ile Brezilya arasında yapılan şeker kamışı ticareti döneminde verilmiştir. Tarih bilimci Vieira Fazenda’ya göre şeker blokları koni şeklinde kil kalıplara konulur ve gemilerle taşınırlardı. Bu kalıpların dağın zirvesine benzemesi nedeniyle bu isim kullanılmaya başlanmıştır. 1907 - Brezilya’lı mühendis Augusto Ferreira Ramos dağa teleferik ile ulaşılması fikrini kamuoyuna sundu. 1910 - Augusto Ferreira Ramos Kesmeşeker Dağı Vakfı’nın kurdu. Aynı yıl ulaşım projesinin inşaatı başladı. Proje Almanya tarafından finanse edildi ve Brezilya’lı işçiler tarafından inşa edildi. 1912 - Brezilya’nın ilk teleferiği kullanıma açıldı. Bu teleferik yaklaşık 60 yıl kullanımda kaldı. 1972 - Teleferiğin kapasitesini on kat arttıran yeni bir hat inşa edildi. 2009 - Yeniden inşa edilen teleferik hattın kullanıma açıldı. Dağın zirvesine ulaşabilmek için yolcular iki farklı teleferik hattını kullanmak zorundalardır. Daha kısa bir hat olan ilk hat Morro da Urca’dan başlar ve 220 metre yüksekliğindeki ilk zirveye ulaşır. Bu zirveden kalkan ikinci teleferik ile de dağın zirvesine (Pão de Açúcar) ulaşılır. Tamamı cam ile kaplı her iki teleferikten 360 derecelik şehir manzarası görülebilir. İlk zirveden ikinci teleferiğe aktarmadaki bekleme süresi göz ardı edilirse yamaç ile dağın doruğu arasındaki teleferik sefere üç dakika sürer. Her 20 dakikada bir kalkan teleferik seferleri sabah 8:00 ile akşam 20:00 arasında hizmet vermektedir. Ziyaretçiler hem "Şekerkübü Dağı" hem de yakında yer alan diğer iki dağa ("Morro da Babilônia" ve "Morro da Urca") tırmanan dağcıları gözlemleyebilirler. Bu üç dağ 270’den fazla güzergâh ile dünyanın en geniş tırmanma bölgelerinden birisidir. 1942: Bette Davis’in başrolde olduğu Now, Voyager filmi 1979: James Bond filmlerinden birisi olan Ay HarekatÄ± filmi 1982: Herb Alpert, Fandango adlı albümünde yer alan şarkılarından birisine Sugarloaf ismini verdi 2002: Simpsonlar çizgi filminin Blame it on Lisa adlı bölümde Homer’i kaçıranlar ailenin kalanı ile teleferikte buluştular. 2009: adlı oyunda bu dağ sık sık görülebilmektedir. 2011: Rio adlı çizgi filmde bu dağ sık sık görülebilmektedir. Özlem İmece Özlem Erçelen İmece (1969 – 25 Nisan 2013, İstanbul), Türk bankacı ve iş kadını. Profesyonel kariyerine Yapı Kredi Bankası’nda kredi pazarlama departmanında başlayan İmece, bu görevinin ardından Ankara Sheraton Otel’inde görev almıştır. Daha sonra Bankalararası Kart Merkezi'nin pazarlama müdürü olarak çalışan İmece, 1997 yılında MasterCard'ta çalışmaya başlamıştır. MasterCard Türkiye, 2002 yılında Europay tarafından Avrupa'nın en başarılı ofisi olarak ödüllendirilmiştir. Ödülü Avrasya Genel Müdürü Özlem İmece almıştır. Bu görevi esnasında, UEFA Şampiyonlar Ligi Final Maçı öncesinde MasterCard tarafından dağıtılan İstanbul Şehir Rehberi kitapçığındaki ifadeler yüzünden hakkında soruşturma açılmıştır. İki yıl sonra, 30 yaşındayken Genel Müdürlüğe yükselerek MasterCard’ın en genç genel müdürlerinden biri olma unvanını alan Özlem Erçelen İmece, daha sonra MasterCard "Güney Doğu Avrupa Genel Müdürlüğü" görevine getirildi. Eylül 2010’da, MasterCard Avrupa Inovatif Platformlar Başkanı olarak atanan Özlem Erçelen İmece, bundan kısa bir süre sonra MasterCard bünyesinde danışman olarak görev yapmaya devam etmiştir. Özlem Erçelen İmece, Belçika, İngiltere ve ABD’deki inovasyon ekipleri dahil 51 ülkenin inovasyon faaliyetlerinin başına getirilmiştir. 2010 yılına kadar MasterCard Güneydoğu Avrupa Genel Müdürlüğü görevini sürdürdü. İki yıldır mücadele ettiği lösemiden kurtulamayarak 25 Nisan 2013'te İstanbul'da, Amerikan Hastanesi'nde 44 yaşında yaşamını yitirmiştir. Cenazesi Teşvikiye Camii'nden kaldırılarak Zincirlikuyu Mezarlığı'nda defnedilmiştir. Ceyhun Yazar Ceyhun Yazar (d. 16 Mayıs 1992; Zonguldak), Türk futbolcudur. Defans pozisyonunda görev almakta olup, 1. Lig ekiplerinden Orhangazispor'da oynamaktadır. Aleksandr Burmov Aleksandr Burmov (Bulgarca: Александър Бурмов; 2 Şubat 1911, Byala Çerkva - 3 Eylül 1965, Sofya), Bulgar tarihçi. 2 Şubat 1911'de, Byala Çerkva'da doğdu. 1939 yılında, Sofya Üniversitesi Slav Filolojisi ve Tarihi Bölümünden mezun oldu. 1940-1941 yılları arasında Viyana'da, konu hakkında uzmanlaştı. 1943-1944 yılları arasında Üsküp Aziz Kiril ve Metodiy Üniversitesi'nde yardımcı doçentlik, 1947 ile 1965 yılları arasında Sofya Üniversitesi'nde profesör olarak görev yaptı. 1958 yılında Bulgar Bilimler Akademisi üyesi oldu. 1963'te, kurucuları arasında yer aldığı Veliko Tırnovo Üniversitesi'nin ilk rektörü oldu ve bunu 3 Eylül 1965'teki vefatına kadar sürdürdü. Cimarron Cimarron, yönetmenliğini Wesley Ruggles yaptığı, başrollerinde ise Richard Dix ve Irene Dunne yer aldığı 1931 yapımı filmdir. Film 1931 Akademi Ödüllerinde en iyi film ödülünü almıştır. 1931'de 4. Akademi Ödüllerinde en 6 dalda aday gösterildi ve en iyi film ödülü ile birlikte üç ödül kazandı. Sonny Rollins Theodore Walter "Sonny" Rollins (doğumu 7 Eylül, 1930 in New York), Amerikalı caz tenör saksofoncusu. Yaşayan caz efsanelerinden biri olarak kabul edilmektedir. Birçok bestesi "St. Thomas", "Oleo", "Doxy", and "Airegin", caz standartları arasına girmiştir. New York'ta doğan Sonny Rollins, ilk saksofonunu 13 yaşında aldı. Doğu Harlem'deki Benjamin Franklin Lisesinde okudu. Katıldığı bir Frank Sinatra konserinin tüm hayatını değiştirdiğini söylüyordu. İlk piyano çalmaya başlayan Rollins, enstrümanını daha sonra alto saksofon ile değişti ve son olarak 1946 yılında tenor saksofona geçti. Lise yıllarında, gelecek diğer caz yıldızları olacak Jackie McLean, Kenny Drew ve Art Taylor dahil olduğu bir grupta çalmaya başladı. İlk plağını 1949 yılında, Babs Gonzales ile birlikte yaptı. 1954'e kadar olan kayıtlarında Miles Davis, Charlie Parker ve Thelonious Monk gibi müzisyenler ile birlikte çaldı. Rollins 1950 yılında, silahlı soygun suçuyla göz altına alındı ve üç yıllık hapis cezası aldı. Şartlı tahliye olmadan önce 10 ayını Rikers Island'daki cezaevinde geçirdi. 1952'ye gelindiğinde, bu defa şartlı tahliye kararlarını eroin kullanarak ihlal ettiği için tekrar göz altına alındı. Birleşik Devletler'in uyuşturucu kullanan kişilere yardım etmek amacıyla kurduğu Lexington'daki Federal Tıp Merkezinde yatırıldı. Tıp Merkezinde geçirdiği süre zarfında, gönüllü olarak 'deneysel metadon terapisine' katıldı ve bunun sayesinde eroin bağımlılığından kurtuldu. Her ne kadar başlangıçta müzik kariyerini yok ettiğini düşünse de, kısa zamanda büyük başarılar elde etti. Saksofoncu olarak ilk olarak blues türü olan jump ve R&B alanlarındaki Louis Jordan gibi müzisyenleri takip etti fakat kısa bir süre sonra ana akım tenor saksofon geleneğine dahil oldu. Hemedan TÃ¼rkleri Hemedan Eyaletinin Türkleri ya da Hemedan Türkleri ( , ), İran'ın batısında Hamedan Eyaletinde yaşayan ve Azerice'nin Hamedan ağzıyla konuşan Türk halkı. Hemedan Eyaletinin Türkleri kuzey, kuzeydoğu, doğu ve Hemedan şehristanı güney bölümünde (Bahar şehristanı, Famenin şehristanı, Kebuder Aheng şehristanı, Razan şehristanı) ve kısmen (Melayer şehristanı, Hamedan şehristanı ve Esadabad şehristanında) yaşarlar. Hamedan Türklerini oluşturan boylar arasında Afşar boyu, Şahsevenler, Baharlı oymağı, Kara Gözlü ve Kayı boyu bulunur ve bunlar Azerilere daha çok yakınlık göstermektedir Sınıflama Sınıflama ((Osm. tasnif, İng. ve Fr. classification, Alm. Klassifikation)),varlıkları benzer özelliklerine göre birbirinden ayırmak ve sistematik bir şekilde hazırlanmış,düzenlenmiş ve nitelikleri belirlenmiş gruplara(kümelere) atama,dahil etme işlemidir.Aynı grupta yer alan varlıklar benzer özelliklere sahiptir.Sınıflama her bir varlık için sistemli ve düzenli bir atama işlemi gerektirir.Önce oluşturulacak sınıfın özellikleri belirlenir sonra içine o grubun niteliklerini taşıyan varlıklar atanır. Atama işlemi grubun niteliklerine ve grubun oluşturulma amacına bağlıdır.Bu nedenle sınıflamanın ne amaçla yapıldığı büyük önem taşır. İki tip sınıflama vardır: Doğal sınıflama ve yapay sınıflama. Doğal sınıflama, şeyleri doğal niteliklerine göre, yapay sınıflama ise, isteğe ya da öngürüye göre sınıflara ayırmaktır. Sııflamada amaç; Sınıflama, şu anlamlarda da kullanılır: Matematikte Sınıflama Medyada Sınıflama Bilimde Sınıflama El-Efdâl Şehinşâh El-Efdâl Şehinşâh veya uzun ismi ile "El-Melik el-Efdâl ibn Bedr el-Cemâli Şehenşâh" () ve , (d. 1066, Akka - ö. 11 Aralik 1121, Kahire) 1094-1121 döneminde Fâtımîler Hâlifeliği'nin veziri. Ermeni bir köle olan ve sonradan müslüman olan Bedr el-Cemâli'nin oğlu olarak 1066'da Akka'da doğdu. Babası olan "Bedir", 1074 yılından 1094 yılında ölene kadar Kahire'de Fâtımîler Hâlifeliği'nin bir veziri olarak görev yapmıştı. Öldüğünde de yerine oğlu ""El-Efdâl Şehinşâh"" Fâtımîler Hâlifesi Mûstensir tarafından vezir olarak tâyin oldu. Hâlife Mûstensir'ın kısa bir süre sonra vefâtı üzerine ""El-Efdâl Şehinşâh"" Hâlife Mûstensir'ın büyük oğlu olan Nizâr el-Mustafâ’ın yerine henüz daha genç ama kendi kız kardeşiyle evli olan ʿAhmed el-Mustâ‘lî’yi hilâfet mâkamına geçirdi. Bu adaletsiz durum üzerine isyân eden Nizâr el-Mustafâ 1095 yılında mağlup edildi. Hasan bin Sabbah yönetimindeki taraftarları doğuya doğru Hasan Sabbah'ın ileride kendilerine Haşhaşin adı da verilecek olan Nizârî-İsmâ‘îlî topluluğunun kurulacağı bölgelere ri'cat ettiler. Mustâ‘lî, El-Efdâl Şehinşâh'ın da kızkardeşi olan Ermeni asıllı vezir Bedr el-Cemâli'nin kızı ile evliydi. Bedr el-Cemâli'nin on sekizinci Fâtımî Hâlifesi Müstensir'den kısa bir süre evvel vefât etmesi üzerine oğlu El-Efdâl Şehinşâh Fâtımîler Hâlifeliği'nin en yüksek devlet memûriyeti olan vezirlik mâkamına yükseltilmişti. Hâlife Mûstensir'ın vefâtı üzerine Vezir El-Efdâl Şehinşâh verdiği beyânatta Hâlifenin son anda ölüm döşeğinde kararını değiştirdiğini ve yerine küçük oğlu Mustâlî'yi imâm olarak tâyin ettiğini açıklamıştı. Nisan 1097'de El-Afdal, Kahire'ye gelen Bizans elçileri tarafından, Kudüs'ü ele geçirmek Avrupa'da büyük zırhlı süvarilerle Hristiyan ordularının Konstantinopolis'e vardığından haberdar edilmişti. Bu sıralarda Selçuklular'ın bölgeye gelmeleri üzerine Filistin'deki Fâtımî nüfuzuda bir hayli güç kaybetmişti. El-Efdâl, 1097 tarihinde Sur şehri'ni Selçuklular'dan almaya muvaffak oldu. 1098'de El-Efdal komutasında bir büyük Fatimi ordusu ile Filistin üzerine bir sefere çıktı. Bu Fatimi ordusu Mısır'dan hareketle Kudüs'e geldi ve Kudüs'e ele geçirmek hedefiyle bu kaleyi kuşattı. Kudüs'te hükûmet süren Selçuk Emirleri Artukoğlu Sökmen Bey ve İlgazi Bey Antakya'ya yardım için gitmişler; yenilen Gürboğa'nın harekâtına katılmışlar ve yenilgiden sonra Kudüs'e yeni geri dönmüşlerdi. Kırk gün kadar süren bir direnmeden sonra Kudüs kalesi Fatimiler eline geçti. Böylece geçici bir süre için dahi olsa tüm Filistin'in idaresinin Fâtımîler Hâlifeliği'nin yönetimi altına girmesini sağlamış oldu. El-Efdal şehrin idarecisi olan Artukoğullarına iyi davranıdi. Onları ve maiyetlerini kuzey Suriye'ye gitmek üzere serbest bıraktı. Sonra bu ordu ile Fatimiler Filistin ve Lübnan Akdeniz kıyı boylarındaki şehir ve kalelerin idarelerini ele aldılar. Bu yeni durumdan özellikle Bizans İmparatorluğu ve Mısır'la ticaret eden Avrupalı tüccarın yakından haberleri oldu. Fatimi Veziri, Haçlı ordularından haberdardı ama daha önce yakın ilişkileri olan Bizanslılar gibi bu yeni Hristiyan ordularının da diplomatik ve dış siyaset kurallarına uyacağını sanmaktaydı. Bu yanlış teşhis dolayısıyla Fatimi Veziri Kudüs'te nispeten küçük bir ordu ile İftikar el-Devle'yı kale komutanı olarak bırakıp Mısır'a geri çekildi. El-Efdâl Birinci Haçlı Seferi hedeflerini ve güçlerini yanlış bir şekilde tefsir etmekteydi. Sünni olan Selçuk Emirleri Artukoğlu Sökmen Bey ve İlgazi Bey idaresinin bir Şii olan Fatimiler eline geçmesini Hristiyan Katolik Haçlıları tatmin edeceğini sanmaktaydı. Hristiyan hacılara büyük imtiyazlar sağlarsa Haçlılarin Kudüs'ün idaresini Şii olan Fatimiler elinde biracaklarını sanmaktaydı. Haçlı'ların Anadolu'da ilerlemeleri hakkında haberler de Mısır'a Bizanslılar yoluyla gelmekteydi. Haçlılar Antakya'yı kuşatmaları sırasında El-Efdal Haçlılara büyük hediyelerle bir Fatimi elçisi gönderip onlara zafer dilemişti. Suriye'nin iki taraf arasında bölünmesini Beyrut'un hemen kuzeyindeki bulunan "Nehr-ül-Kelp (Köpek Nehri)"'ni Fatimi Devleti'nin yeni kuzey sınırı olarak tayin edilmesini önermişti. Buna Antakya Kuşatması ile meşgul olan Haçlılar pozitif bir yanıt vermemişlerdi. Ama El-Efdal bu sınırın kabul edileceğini beklemekteydi. El-Efdâl Haçlı ordusunun Ocak 1099'da yeniden güney yürüyüşü haberini alınca Fatimiler durumunun iyi olmadığını anladı. Bizans İmparatoru'na Haçlıları durdurmak için elinden geleni yapması için bir mektup gönderdi, ama Aleksius'un Haçlılara Arka kalesini kuşatırken Kudüs'e gitmelerini geciktirme önerisine Haçlı liderleri kulak asmadılar. El-Efdal'ın Haçlılara gönderdiği elçinin Nehr-el-Kalb kuzeyinde durmalarını ve güneydeki Fatimi arazilerine girmemelerini talep etti. Fakat buna Haçlıların yanıtı gayet sertçe "Harp teşkilinde mızraklarımız dik, Kudüs'e hepimiz gideceğiz;" oldu. 19 Mayıs 1099'da Haçlı orduları Nehr-el-Kalb'i geçerek Fatimiler arazilerine girdiler. Kudüs üstamaya iyi hazırlanmıştı ama 7 Temmuz – 15 Temmuz 1099 tarihlerinde Fâtimîler Devleti toprakları olan Kudüs'ü almak üzere Haçlılar ordusu tarafından Kudüs Kuşatması da yapıldı. 15 Temmuz 1099'da Fatimiler Kudüs valisi İftikar el-Devle bir teslim anlaşması yapıp şehri Haçlılara teslim etti. İftikar el-Devle ve Fatımiler ordusu bir sulh altında Filistin Akdeniz sahilinde bulunan Aşkelon kalesine çekildi. Vezir El_Efdal Filistin'i ve Kudüs'ü Haçlılara terk etmek istememekteydi ve bu arazileri tekrar geri almak için Mısır'dan getirdiği büyük takviyelerle Haçlıların Kudüs Kuşatması (1099) ile ellerine geçmiş olan Kudüs'ün geri almak hedefi ile Eşkalon'da bir büyük Fatimiler ordusu, tahminlere göre 20.000 ile 50.000 askerden oluşan bir Fatimiler ordusunun hedefi hazırladı. El_Efdal bu hedefine yetişmenin nispeten kolay olacağını kabul etmişti ki Kudüs'e gitmek için kale yakınlarında ordugaha çıkan ordusunun yanında Kudüs halkını da beslemek için büyük birkaç sürü deve, sığır, köyün ve keçi götürmeye de hazırlanmıştı. Kudüs'te 22 Temmuz'da Godfrey de Bouilion yeni Kudüs Krallığı basına geçirlmiş ve "Kutsal Kabir Koruyucusu" unvanı almıştı. 5 Ağustosta Fatimiler veziri b=ir elçi göndererek Kudüs'teki Haçlılara geleneksel olarak Kudüs'e saldıracaklarını bildiren bir nota gönderdi ve şehri terk etmeleri için ültimatom verdi. Ama Haçlılar tarafından kayda almadılar. Kudüs'e gelen Haçlılar ordusundan arkada kalanlardan kurulan bir ordu 10 Ağustos'ta Godfrey de Bouıllion komutasında toplanıp bir günlük yürüyüş uzaklıkta olan Aşkelon'a doğru yürüyüşe geçti. El Eftal bu ordunun kurulup yürüyüşe geçtiğinden hiç haberdar olmadı. Fatimiler ordusu ve vezir muharebeye hazır değildi. Askelon kalesi yakında bulunan bir vadinin içindeki "El Macdal" adli küçük bir düzlükte ordugah kurmuş Kudüs'e gidecek ordusunun son hazırlıklarını tamamlamakla meşguldü. 12 Ağustos'ta Haçlılar keşif birlikleri bu Fatimiler ordugahını buldular ve Haçlılara ordusu bu ordugaha yürüdü. Bu arada Haçlılar El-Eftal'ın büyük hayvan sürükeri arasından da geçtiler. 12 Ağustos 1099'da iki taraf karşılıklı savaş düzeni alarak Aşkelon Muharebesi başladı. El-Efdâl Şehinşâh'in ordusunun asker sayısı büyüktü ama Haçlılar Anadolu'dan gelirken gayet iyi savaşçılar olan Selçuklular orduları ile savaşarak muharebe tecrübesi kazanmıştı. Fatimiler paralı ordusunu biraz hafif ve tecrübesiz savaşçılar olarak buldüklerini kronik-tarihçiler tarafından belirtilmiştir. Bu çarpışmalar Fatimiler ağır süvari hücumuna geçmeye fırsat bulamadan Haçlılar lehinde gelişti. Bu gelişmeyi yanlış tefsir eden El-Efdâl Şehinsâh ve etrafındaki askerler paniğe kapıldılar ve El-Eftal etrafındaki birlikler ile savaş düzenini bozup kalenin daha güvenlikli duvarları arkasına kaçtı. Ertesi gün kaleye sığınmış olan Fatimiler Veziri ve ordusunun Mısırlı kontenjanı ile kaledeki limandan gemilerle Mısır'a geri döndüler. Fatımilerin bu muharebede 1000-1200 kadar ölü verdiler; El Efdal'ın son ordugahında bulunan hazinesi, Fatimiler devlet sancağı ve Vezir'in otağı ve ordugahta bırakılan malzemeler ve eşyalar büyük ganimet olarak Haçlılar eline geçti. Fakat Aşkelon kalesi Fatimiler elinde kalıp 60 kusur yıl Fatımiler sınır kalesi oldu. Haçlılar ve Kudüs Krallığı'nın bundan sonra Mısır yönlü akınlarının ilk saldırı hedefi bu kale oldu. 1121 yılının Kurban Bayramı'ında, tarihçi İbnü'l Kalanisi'ye göre Haşhaşinler tarafından öldürüldü. Fakat, aslında bu iddia doğru olmayıp asıl sebep 1011 yılında iktidâra gelen yeni hâlife Âmir'in artan cüret ve cesaretiydi. Yerine ""El-Me'mûn el-Bata'ihi"" hâlife Âmir tarafından Vezir olarak atandı. Nitelik Nitelik (Osm. keyfiyet, Lat. qualitas, İng. quality, Fr. qualité), bir şeyin oluş biçimi ya da bir şeyin yapısını belirleyen, onu şöyle ya da böyle yapan temel özellik olarak tanımlanan felsefe ve mantık terimi. Nitelik mantıkta, bir önermenin olumlu ya da olumsuz oluşu anlamındadır. Mantıksal yargı, niteliğine göre evetleyici, değilleyici ve sınırlayıcıdır. Felsefede, Aristotales'ten beri, düşüncenin temel kategorlerinden biri kabul edilmiştir. Gerçekliğin niceliğe indirgenemeyen yanı anlamına gelir. Demokritos, ardından Skolastikler ve Locke ile Leibniz zorunlu olarak var olan birincil nitelikleri, zorunlu olarak var olmayan ikincil niteliklerden ayırmışlardır. Birincil nitelikler şeylerden ayrılmayan, onlara doğrudan bağlı nitelikler; ikincil nitelikler ise, birincillerden türeyen niteliklerdir. Bir şeyin niteliği, o şeyin özelliklerine indirgenemez. Nitelik her zaman, bir şeyi kendisi yapan temel özelliği dile getirir. Nesnelerin, görüngülerin (fenomen) ve süreçlerin hepsine özgü nitelikler vardır. Niteliksiz şeyler var olmadığından, niteliğin mutlak karakterli olduğu söylenebilir. Öte yandan, nitelik şeylerin değişmez yanlarını dile getirmediği için göreli (relative) karakterlidir. Nesnelerin çeşitli bağıntılarında ve farklılaşma ya da gelişme evrelerinde farklı nitelikler göstermeleri de, niteliğin göreli karakterini gösterir. Yıldızlararası Ortam Yıldızlararası Ortam, yıldızların doğduğu ve evrimleştiği yerin bütünüdür. Uzay boşluğu olarak da bilinen bu yer sıcaklığı 10-10.000 Kelvin civarı soğuk madde olarak bilinen iyonize olmuş nötr gaz, moleküller ve toz parçacıklarından oluşan Yıldızlararası madde ile doludur. Yıldızlararası Ortam ve Madde Gâdir-î Hum Gâdir-î Hum (Arapça غدیر الخم "Hum Gölcüğü") Şiî i'tikadına göre Muhammed Mustafa'nın Ali bin Ebâ Tâlib Merkedî'yi kendisine halef olarak seçtiğini ilân ettiği, günümüz Suudi Arabistan'ının Mekke Vilâyeti ile Medine Vilâyeti'ni birbirinden ayıran ""Rabiğ Vadisi"" üzerinde "Rabiğ" şehri yakınlarında yer alan bir mıntıkânın adı olup, eskiden Medine'den Mekke'ye giden yolun yaklaşık 5. km'sinde sol tarafa düşen, adı geçen vadide bir nehir sebebiyle oluşmuş bir gölcük ya da bataklıktı. Ali el-Mûrtezâ'nın İslam peygamberi Muhammed tarafından ""Velâyet"" makâmına atandığına inanılan bu gün Şiî Müslümanlar tarafından Kurban Bayramı ve Ramazan Bayramı'na ilâveten Hicrî takvime göre Zilhicce Ayı'nın On Sekizinci günü üçüncü bir bayram olarak kutlanmaktadır. Şiîlerin inancına göre İslam peygamberi, Ali bin Ebî Tâlib'i kendisinden sonra gelecek halef tayin etmiştir. Bunun kaynağı olarak Gadir-i Hum'u öne sürerler. Bunu anmak için her sene Hicrî Zilhicce ayının 18inde ""Gadir-i Hum Bayramı"" kutlanır. Bu gün, Gadir-i Hum Hadisi'nin yıldönümüdür. Ali bin Ebî Tâlib'in birinci sırada halife oluşuna delil olarak getirilen hadisin bir kısmı: Ben kimin mevlası isem, Ali de onun mevlasıdır. Ey Allahım, onu sevenleri sev, ona düşman olanlara da düşman ol. Şiîliğin "İmâmiye-i İsnâ‘aşer’îyye, İsmâil’îyye, Nizâr’îyye, Tâyyîb’îyye, Mustâ‘lîyye, Davûdîlik, Alavî Buhra" ile "Süleymanî Buhra" kollarından olanlar bu bayrama katılırlar. Sünni rivayetlere göre Gadir-i Hum'da Ali hakkında 'Ben kimin mevlası isem, Ali de onun mevlasıdır.' hadisinin söylenmesinin sebebi hilafetle alakalı olmayıp birkaç sebebi vardır: Ali'nin bir savaşta yaptıklarından dolayı gücenenlerin olması ve Yemen seferi sırasında ganimetlerin taksiminde katı davranmasından ötürü yanındakileri küstürmesi sebebiyle sahabilerin şikayetçi olmaları ve aynı zamanda savaşlarda müslümanların müşrik akrabalarını öldürmesinden dolayı Ali'ye karşı oluşan antipatiyi gidermek için bu hadis söylenmiştir. Pek çok Sünni kaynakta bu hadis geçmekte ancak nerede söylendiği belirtilmemektedir. İbn Teymiye, hadisin sahih isnadı olmadığını mevzu olduğunu ve Gadir-i Hum olayının Ömer ve Osman halife seçilirken gündeme gelmediğini Rafiziler tarafından uydurulduğunu söylemiştir. Ali'nin torunu Hasan el-Müsenna'ya mevla hadisinin gerçek olup olmadığı sorulması üzerine şöyle demiştir: "Evet söylemiştir. fakat bununla emirliği kastetmemiştir. Eğer maksadı bu olsaydı daha açık bir ifade kullanırdı, çünkü Resülullah müslümanıarın en fasihidir... Yemin ederim ki Allah ve Resulü halifelik için Ali'yi seçip müslümanlara idareci yapsalardı ve Ali de bunu yerine getirmeseydi Allah'ın ve Resulü'nün emirlerini ilk terkeden o olurdu." Mevla veya veli kelimelerinin halifelik ve imamlıkla alakası olmadığı Kuran'da pek çok ayette (Tahrim Suresi, 4. ayet, Yunus Suresi, 62. ayet) geçtiği ve 'efendi', 'dost' manalarına geldiği ifade edilir. Tevbe Suresi'nin 71. ayetinde açıkça "Mümin erkekler ve mümin kadınlar birbirlerinin velileridir..." ifadesi geçer. Gadir-i Hum olayından sonra Maide Suresi'nin 67. "Rabbinden sana indirileni tebliğ et..." ayetinin Ali'nin hilafetini tasdik için değil, müfessir Fahreddin er-Râzî'ye göre siyakı ve sibakına bakıldığında Yahudi ve Hristiyanların şerrinden Muhammed'in korunduğunu ifade etmek için indirildiği beyan edilir. Çok yönlü alim El Kurtubî'ye göre 67. ayet Mekke döneminde inmiştir. Veda Haccı veya Mekke'nin Fethi zamanında indiğine dair rivayetler de vardır. Başka birçok müfessire göre bu olaydan çok önce 67. ayet inmiştir. Muhammed'in hastalığında onu ziyaretinden sonra amcası Abbas bin Abdulmuttalib'in Ali'ye "ValIahi sen üç gün sonra köle olacaksın. AIlah'a yemin ederim ki Abdulmuttalib oğullarının yüzünde gördüğüm ölümü Resulullah'ın yüzünde de gördüm. Haydi ReslüluIlah'a gidelim ve bu işin (hilafet) bize ait olup olmadığmı soralım. Eğer bize ait ise bilelim. Şayet bize ait değilse Hz. Peygamber bizi (yeni halifeye) vasiyet etsin." demesi üzerine Ali "Vallahi ben bunu yapamam, eğer Hz. Peygamber'e gider de bunu bize vermezse kimse onu bize daha sonra vermez." demiştir. Ehl-i Sünnet i'tikadının mensupları Şiîlerin Ali bin Ebî Tâlib'in bütün ümmetin bilgilisi olduğu ve ilk halife olması gerektiği iddiasını reddeder. Şiîlerle Sünnilerin ayrılığının temeli bu ihtilaftır. Ehl-i Sünnetin görüşünü destekleyen bir rivayet İbn-i Asakir'in kitabı "Tarih-i Dimeşk" 'te bir rivayet geçer. Buna göre, Ali bin Ebi Talib'e "Bize kimseyi halife tayin etmeyecek misin?" denildiğinde şöyle cevap verdi: Allah'ın Elçisi yerine birini halife bırakmadı ki ben de halife bırakayım. Allah insanların hayrını arzu ediyorsa Peygamber'den sonra onları içlerinde en hayırlı olanın etrafında topla­dığı gibi yakında bunları da en hayırlılarının etrafında toplayacaktır. Ehl-i Sünnet mensuplarına göre, Ali bin Ebî Tâlib ve başka hiçbir sahabe ilk üç halife döneminde onun halifeliği için ayaklanma ya da itiraz yapmamıştır, bu yüzden de Şiîlerin halifelikle ilgili ihtilaf iddiasını reddetmektedirler. Bununla birlikte Ali'nin, hilafeti zamanında kendi taraftarlarından oluşan büyük bir topluluğa şunları söylediği rivayet edilmektedir: Hazret-i Ebu Bekir ve Hazret-i Ömer, ümmetin en faziletlisidir. Bana ulaştığına göre bâzı kimseler, beni o ikisinden üstün kabul etmektedir. O ikisi üzerine beni üstün kabul edeni bulursam o iftiracıdır, iftiracıya gereken ona gerekir. Zaman Makinesi Zaman Makinesi (özgün adıyla "The Time Machine"), H. G. Wells'in 1895 yılında yayınlanan bir bilimkurgu kitabıdır. Aynı ada sahip iki filme de uyarlanmıştır.Kitap zaman makinesinin kullanıldığı ilk eserlerden biri oluduğu için bilimkurgu edebiyatı için oldukça önemlidir. The first book edition (possibly prepared from a different manuscript) İlk televizyon uyarlaması BBC tarafından,1950'lerde yapılmış,daha sonra 1960'ta yönetmen George Pal tarafından sinemaya uyarlanmıştır. 2002'de yazarın torunu yönetmen Simon Wells bu filmin yeniden çevrimini çekmiştir. Görünmez Adam (roman) Görünmez Adam, (özgün adıyla "The Invisible Man"), H. G. Wells'in 1897 yılında yayınlanan bir bilimkurgu kitabıdır. Kitap pek çok filme uyarlanmıştır. Kurgusuyla olduğu kadar yaptığı eleştiri ve göndermelerle de önemli olan toplumun kendine benzemeyen insanlar karşı olan tepkisini ortaya koyar. Görünmezliğin sırrını keşfeden bilim adamı Dr.Griffin'in icadının kontrolden çıkışı anlatılıyor. Yolgözler Yolgözler ile şu maddeler kastedilmiş olabilir: 2013 UEFA Süper Kupası 2013 UEFA Süper Kupası, kupa tarihindeki 38. maç. Avrupa'nın en büyük takımının belirlendiği maç 1998'den bu yana ilk kez Fransa dışında düzenlendi. Süper Kupa finali 30 Ağustos 2013 tarihinde, 2012-13 UEFA Şampiyonlar Ligi şampiyonu Bayern Münih ile 2012-13 UEFA Avrupa Ligi şampiyonu Chelsea takımları arasında, Prag'daki Eden Arena'da oynandı. Maçta Chelsea takımı 8. dakikada Torres ile 1-0 öne geçti. Bayern Münih 47. dakikada Ribéry ile durumu 1-1 yaptı. Maçın normal süresi 1-1 eşitlikle sona erdi. Uzatma bölümlerinde Chelsea Hazard ile yeniden öne geçse de, uzatmaların son dakikasında Bayern Münih Martínez ile durumu tekrar eşitledi ve maç penaltı atışlarına kaldı. Penaltılarda Bayern Münih beş atışın hepsini gole çevirirken Chelsea ise Lukaku ile bir penaltı atışından yararlanamayarak maçı kaybetti. Süper Kupa'ya Çek Cumhuriyeti'nin başkenti Prag'da bulunan Eden Arena ev sahipliği yaptı. 1998 yılından bu yana Süper Kupa maçları Fransa'da bulunan II. Louis Stadyumu'nda yapılmaktaydı. Ancak yapılan anlaşma 2012 yılında sonra erdi. UEFA, Süper Kupa maçlarının 2014 yılında Galler'in Cardiff kentinde, 2015 yılında ise Gürcistan'ın başkenti Tiflis'te düzenleneceğini ilan etti. Eden Arena, Mayıs 2008 yılında açıldı. Eski stadyumun ismini aldı. Stad Slavia Prag ve 2010-11 sezonundan bu yana da Bohemians 1905 takımlarının iç saha maçlarına ev sahipliği yapmaktadır. Bu maç ile birlikte 2012 UEFA Şampiyonlar Ligi Finali'nden sonra Chelsea ile Bayern Münih takımlarını üst üste ikinci kez karşıya geldiler. Yeni teknik direktörler Josep Guardiola ve Jose Mourinho, Barcelona ve Real Madrid takımlarını yönetirken de birçok kez karşılaşmışlardı. Guardiola Barcelona takımı ile 2009 ve 2011 yıllarında bu kupayı kazandı. Mourinho ise UEFA Kupası şampiyonu Porto ile Milan takımına karşı kaybettikleri 2003 yılında olmak üzere sadece bir kez bu kupada mücadele etti. O zamandan beri Mourinho iki kez Şampiyonlar Ligi'ni kazandı ancak her seferinde yönettiği takımdan ayrılınca Süper Kupa'da mücadele etme şansı bulamadı. Mourinho'nun bugüne kadar mücadele edip kazanamadığı tek organizasyon UEFA Süper Kupası'dır. Bayern Münih ekstra uzatmalar ve seri penaltıların sonunda Chelsea'yi yenerek, UEFA Süper Kupası'nı kazanan ilk Alman ekibi oldu. Taraftarlar için uluslararası bilet satışı 14 Haziran ile 5 Temmuz 2013 tarihleri arasında yapıldı. Biletler € 130, € 90 ve € 50 olmak üzere üç fiyat kategorisinde satışa sunuldu. 45 Eridani 45 Eridani, Irmak takımyıldızı içinde yer alan ve yaklaşık olarak 651 ışık yılı uzaklıkta bulunan bir yıldızdır. Tayf sınıfı K3II-III olan turuncu parlak devin görünen parlaklığı +4,90 kadirdir. Gökada içinde Güneş'e göre 18,2 km/sn'lik bir hızla hareket eder. Gökada merkezinden uzaklığı, 24.600 ile 29.400 ışık yılı aralığında tahmin edilmektedir. Adil Aşırım Adil Aşırım (d. 1964, Iğdır), elektrik mühendisi, siyasetçi ve eski Iğdır milletvekili. Lise eğitimini Edirne'nin Uzunköprü ilçesinde tamamlayan Aşırım, 1983 yılında kazandığı ODTÜ Elektrik ve Elektronik Mühendisliği Bölümü'nden 1987'de mezun olduktan sonra 1988–1990 yılları arasında İTÜ Bilgisayar Mühendisliği Bölümü'nde yüksek lisansını tamamladı. 5 yıl Telekomünikasyon sektöründe araştırma ve tasarım mühendisliği yapan Aşırım, çeşitli şirketlerde elektrik-elektronik endüstrisinde yöneticilik de yaptı. DSP ile katıldığı 1995 Türkiye genel seçimleri'nde partisi aldığı %14 oyla 4. sırada yer alsa da üzerindeki partilerden HADEP'in ve MHP'nin seçim barajının altında kalmasından ötürü kıl payı milletvekili seçildi ve 20. Dönem TBMM'de 4 yıl milletvekilliği yaptı. Ocak 1996'da bir özel televizyonda ""Ben sağın da sağında yetiştim. Aday olmak için DYP'ye gittim ama yer yoktu. Bu yüzden DSP'ye gittim. Iğdır'dan aday gösterildim. DSP'nin Iğdır'da örgütü ve tabanı yoktu. Bana ANAP'lı belediye başkanı sahip çıktı, destek oldu. Ben de zaten ANAP'a geçmeyi düşünüyorum"" şeklindeki açıklamasıyla kesin ihraç talebiyle DSP Merkez Disiplin Kurulu'na sevk edilen Aşırım, 11 Ocak 1996'da DSP'den istifa etti. Sonrasında ise hızlıca ANAP'a katıldı. 2002 yılına kadar ANAP MKYK üyeliği ve 1996-2001 yılları arasında Mesut Yılmaz'ın danışmanlarından biri olan Aşırım, 2001-2003 yılları arasında da ANAP Dış İlişkiler Sekreterliği yaptı. ANAP'ın etkinliğini yitirmesinden sonra MHP kadrolarına geçti. Aşırım, evli ve iki çocuk sahibidir. Raúl Bobadilla Raúl Marcelo Bobadilla (d. 18 Haziran 1987, Buenos Aires), Argentinos Juniors takımında forvet pozisyonunda görev yapan Arjantinli futbolcudur. Bobadilla futbola River Plate takımının alt yapısında başladı. 2006-07 sezonunda İsviçre Challenge League takımlarından Concordia Basel takımına transfer oldu. Murat Yakın'ın antrönörlüğü ile Bobadilla çok başarılı bir sezon geçirdi. O sezon 28 ligi maçına çıkan Bobodilla 18 gol attı ve sezon sonu gol krallığı listesini üçüncü sırada tamamladı. Murat Yakın 2007-2008 sezonunda Hanspeter Latour'un yardımcı antrenörü olmak için Grasshopper takımına transfer oldu. Yakın gittiği bu takıma Bobodilla'yı da transfer etti. Bobodilla bu takımda da iyi bir performans sergiledi. Bobadilla sezon sonunda gol krallığı listesini ikinci sırada tamamladı. 2007-08 sezonunda İsviçre Ligi yılın oyuncusu yarışmasında son 4 oyuncu arasında finale kaldı. Bobadilla 11 Haziran 2009 tarihinde Borussia Mönchengladbach takımıyla sözleşme imzaladı. Bu takımda üç sezonda 59 maça çıkan oyuncu 8 gol kaydetti. Young Boys takımda forma giymek için 2012 yılında tekrar İsviçre'ye döndü ve bu takımla sözleşme imzaladı. Bu takımda bir sezon oynayan Bobodilla 24 maçta 12 gol attı. 2012-13 UEFA Avrupa Ligi'nde Young Boys takımı ile mücadele etti. Udinese takımı ile oynanan maçta 3 gol atarak hat trick yaptı. Turnuvayı 5 gol ile tamamladı. Ardından 3 Ocak 2013 tarihinde, Basel takımıyla 2017 yılına kadar bir sözleşme imzaladı. Bobodilla halen bu takımın formasını giymektedir. 46 Eridani 46 Eridani (EH Eri), Irmak takımyıldızı içinde yer alan ve yaklaşık olarak 810 ışık yılı uzaklıkta bulunan bir çoklu yıldız sistemidir. Birincil bileşeni, tayf sınıfı B9 olan mavi üstdev yıldızın görünen parlaklığı +5,72 kadirdir. Alfa² Canum Venaticorum değişeni olan yıldızın parlaklığı 3,8 günlük süre içerisinde 5,66 ile 5,69 kadir arasında değişkenlik gösterir. Gökada içinde Güneş'e göre 9,1 km/sn'lik bir hızla hareket eder. Gökada merkezinden uzaklığı, 24.000 ile 34.100 ışık yılı aralığında tahmin edilmektedir. 47 Eridani 47 Eridani (DV Eri), Irmak takımyıldızı içinde yer alan ve yaklaşık olarak 986 ışık yılı uzaklıkta bulunan bir yıldızdır. Tayf sınıfı M3III olan kırmızı dev yıldızın görünen parlaklığı +5,21 kadirdir. Gökada içinde Güneş'e göre 34,8 km/sn'lik bir hızla hareket eder. Gökada merkezinden uzaklığı, 24.300 ile 76.300 ışık yılı aralığında değişmektedir. 51 Eridani 51 Eridani (c Eri), Irmak takımyıldızı içinde yaklaşık olarak 96 ışık yılı uzaklıkta bulunan ve birincil bileşeni ikili yıldız (AB) olan bir çoklu yıldız sistemidir. Birincil bileşen, tayf sınıfı F0V olan beyaz ana kol yıldızıdır ve görünen parlaklığı +5,22 kadirdir. Gökada içinde Güneş'e göre 16,7 km/sn'lik bir hızla hareket eder. Gökada merkezinden uzaklığı, 23.600 ile 25.300 ışık yılı aralığında değişmektedir. Rothenburg ob der Tauber Rothenburg ob der Tauber Ansbach (Franconia) ilçesinde bir şehirdir. Almanya'nın Bavyera eyaletinde, Franconia bölgesinde, iyi korunmuş ortaçağ eski şehri olmakla birlikte, dünyanın her yerinden gelen turistler için bilinen bir yerdir. Rothenburg, Ortaçağ'dan 1803'e kadar Özgür imparatorluk şehri idi. Şehir, Tauber Nehri'ne bakan bir plato üzerinde yer almaktadır. "Rothenburg" adı ile ilgili olarak, bazıları nehir ardı evlerinin çatılarında ki kırmızı renge atıfta bulunarak, Almanca "Rot" (Kırmızı) ve "Burg" (kasaba, Ortaçağ müstahkem şehri) anlamına gelmektedir. Kısaca, Rothenburg ob der Tauber ismi "Tauber nehri'nin üzerindeki kırmızı kale" anlamına gelmektedir. 1070 yılında, aynı zamanda köy "Gebsattel" sahibi Comburg-Rothenburg, Tauber nehri üzerindeki dağın tepesine Rothenburg kalesini inşa etti. Staufer Kalesi 1356 yılındaki bir depremle yıkıldı. St. Blaise şapeli ise bugün son kalıntısıdır. Ekim 1631 yılında, Otuz Yıl Savaşları sırasında, Tilly Kontu Katolik Johann Tserclaes, Protestan Lutheran Rothenburg'dan 40.000 asker istedi. Kasabaya giriş izni verilmeyip, Rothenburg kasabası savunuldu. Bu kuşatmaya dayanacak şekilde tasarlanmıştır. Ancak, Tilly askerleri hızlı bir şekilde sadece 300 asker kaybederek Rothenburg'u işgal ettiler. 1803 yılından bu yana şehir Bavyera'nın bir parçası olmuştur. Ünlü Alman manzara ressamı Eugen Bracht, 1877 yılında Rothenburg'u ziyaret etti; sadece iki gün kalmasına rağmen şehirden oldukça etkilendi. 1880'lerin Romantizm sanatçıları (örneğin Carl Spitzweg), şehre turizmi getirerek, Rothenburg'u yeniden keşfettirdi. Rothenburg'a Nazi ideologlarının gözünde özel bir önem verildi. 1930'lar boyunca Nazi örgütü "KDF" (Kraft durch Freude), ülkenin birçok yerinden gelen ziyaretçiler için Rothenburg'a düzenli günlük geziler organize etti. Rothenburg, "Alman şehirlerinden daha çok Alman" olarak görüldü. Ekim 1938 yılında, Rothenburg'da yaşayan Yahudi vatandaşlar sınırdışı edildiler. II. Dünya Savaşı'nın son günlerinde, Mart 1945'te, Alman askerleri kasabayı savunmak için Rothenburg'a konuşlandı. 31 Mart'ta, müttefiklere ait 16 uçak tarafından Rothenburg bombalandı ve 39 kişi öldü, 306 ev, kamu binaları ve dokuz gözetleme kuleleri yok edildi. ABD Savaş Sekreteri Yardımcısı John J. McCloy, tarihi öneminden dolayı Rothenburg'un güzelliklerini biliyordu ve bu yüzden ABD Ordusu'dan General Jacob L. Devers'a Rothenburg'u almak için ağır top ateşi kullanmamasını emretti. Şehri savunan yerel askeri komutanı Alman Binbaşı Thömmes, tüm kasabanın sonuna kadar mücadele etmesi için Adolf Hitler'in verdiği emri göz ardı ederek şehir savunmaktan vazgeçti ve böylece topçu ateşi tarafından şehir tamamen imha edilmekten kurtulmuş oldu. Amerikan askerlerinin 12. Piyade Alayına bağlı 4. Tümeni, 17 Nisan 1945 tarihinde şehri işgal etti. Kasım 1948 yılında McCloy'a Rothenburg'un koruyucusu unvanı verildi. Savaştan sonra, şehrin sakinleri hızla bombalamadan kaynaklanan hasarları tamir etti. Kasabanın yeniden inşası için dünyanın her yerinden bağışlar toplandı​​. Trafiği azaltıcı önlemler, güvenliği artırmak ve turizmi geliştirmek için Rothenburg önemli bir biçimde kalkınmaya başladı. Rothenburg, çeşitli filmlere, özellikle fantastik yapımlarda yer aldı. 1940 yılı yapımı Walt Disney filmi Pinokyo, Rothenburg için ilham kaynağı oldu. 54 Eridani 54 Eridani (DM Eri), Irmak takımyıldızı içinde yer alan ve yaklaşık olarak 651 ışık yılı uzaklıkta bulunan bir yıldızdır. Tayf sınıfı M3/M4III olan kırmızı dev yıldızın görünen parlaklığı +4,54 kadirdir. Gökada içinde Güneş'e göre 60,8 km/sn'lik bir hızla hareket eder. Gökada merkezinden uzaklığı, 17.300 ile 34.100 ışık yılı aralığında tahmin edilmektedir. 55 Eridani 55 Eridani, Irmak takımyıldızı içinde yer alan ve yaklaşık olarak 391 ışık yılı uzaklıkta bulunan spektroskopik ikili yıldızdır. Birincil bileşen, tayf sınıfı A8 olan beyaz dev yıldızın görünen parlaklığı +6,70 kadirdir. Gökada içinde Güneş'e göre 46,4 km/sn'lik bir hızla hareket eder. Gökada merkezinden uzaklığı, 16.600 ile 24.600 ışık yılı aralığında tahmin edilmektedir. CD-R CD-R (İngilizce: "Compact Disc Recordable"), üzerine bir kez yazılabilen silinemez CD'leri ifade etmektedir. Bir CD kaydedici yardımıyla çeşitli çoklu ortam verileri bu diskler üzerine kaydedilebilmektedir. 8 cm ve 12 cm biçimlerinde mevcut olan CD-R'lerin 650, 700, 800 ve hatta 900 MB'lık çeşitleri bulunabilmektedir. 900 MB olan versiyonları sadece bazı CD-RW sürücüler tarafından tam kapasite ile yazılabilir. 56 Eridani 56 Eridani, Irmak takımyıldızı içinde yer alan bir Be yıldızıdır. Tayf sınıfı B2Ve olan mavi ana kol yıldızının görünen parlaklığı +5,76 kadirdir. 56 Eridani, γ Cas türü bir değişen yıldızdır. Müstalî Musta'li veya "Ahmed El-Mustâ‘lî" veye tam kunye "Ebū el-Kāsım el-mustaʿlī bi-llāh ʾaḥmad bin al-mustenṣir", Fatımiler'in Sekizinci halifesi hâlife Mûstensir'ın 1094 tarihinde ölümü üzerine, o sırada Mûstensir'in veziri olan El-Efdâl Şehinşâh tarafından dokuzuncu Fâtımî Hâlifesi olarak ilân edilmiştir. Bedr el-Cemâli'nin kızı ile evli olan ""Ebû’l-Kâsım el-Mustâ‘lî,"" zamanın vezîri El-Efdâl Şehinşâh tarafından kendi kızkardeşiyle evli olmasından ötürü Mustafâ Nizar'ın yerine tahta çıkarılmıştı. Bu durumu kabul etmeyen büyük kardeş Mustafa Nizar'ın isyân etmesi üzerine de İsmâilîyye mezhebi Mustâlîlik ve Nizârîlik olmak üzere ikiye bölünmüştür. Mustâlî tüm yaşamı boyunca hâlifeliğini "Bedr El-Cemâli"'nin oglu olan ve kendisi de Veziri olan "El-Efdâl Şehinşâh İbni Bedr El-Cemâli"'ın gölgesi altında 1094 - 1011 tarihleri arasında sürdürmüştü. Bu hâlifelik süresince 1099 yılında Birinci Haçlı Seferi düzenlendi ve neticesinde Kudüs Krallığı, Trablus Kontluğu ve Antakya Prensliği tesis edildi. Bu cereyan eden hadiseler Fâtımîler'in Suriye ve Filistin'deki güçlerinin daha da azalmasına neden oldu. Ayrıca, iktidârı süresince kendisine muhalefet eden Hasan Sabbah ve diğer Nizârîlik taraftarlarının oluşturduğu Haşhaşin cephesi kuruldu. 12 Aralık 1101 tarihinde öldüğünde hâlifeliğe oğlu Âmir getirildi. 2013 Cumhurbaşkanlığı Türkiye Bisiklet Turu 2013 Cumhurbaşkanlığı Türkiye Bisiklet Turu, 21-28 Nisan 2013 tarihleri arasında Türkiye'de, 49.su düzenlenen çok etaplı yol bisikleti yarışı organizasyonu. Yarışlar yine geçen sene olduğu gibi Alanya-Alanya etabıyla başlamış ve 8. etap olan İstanbul-İstanbul etabıyla sona ermiştir. Bu sene 4. ve 6. etaplarda değişiklik yapılmıştır. Turun genel klasman birincisi, 29 saat 13 dakika 13 saniye ile 'dan Mustafa Sayar olmuştur. Ancak daha sonra Sayar'ın doping yaptığının kanıtlanması sonucu birincilik, Eritreli sporcu Natnael Berhane'ye verilmiştir. Sprint genel klasmanında Andre Greipel, dağ tırmanma genel klasmanında 28 puanla Sergiy Grechyn ve Türkiye güzellikleri genel klasmanında Mikhail Ignatiev 16 puanla 1. olmuştur. 9'u UCI ProTour Takımı, 15'i UCI Profesyonel Kıta Yarışları Takımları ve 1 UCI Kıta Yarışları Takımı olmak üzere toplamda 25 takım yarışmıştır. A. Turun genel klasman birincisi, 29 saat 13 dakika 13 saniye ile 'dan Mustafa Sayar olmuştur. Ancak daha sonra Sayar'ın doping yaptığının kanıtlanması sonucu birincilik, Eritreli sporcu Natnael Berhane'ye verilmiştir. Turun canlı yayınları için TRT ve Eurosport arasında işbirliği sağlanmıştır. Tüm etaplar TRT Spor, TRT Türk, TRT HD, Eurosport ve Eurosport HD kanallarından canlı ve HD kalitesiyle yayınlanmıştır. Çekimler ise Alfacam firması tarafından EuroLinX sistemi kullanılarak yapılmıştır. Tijuca Ormanı Tijuca Ormanı (Portekizce: Floresta da Tijuca) Brezilya’nın Rio de Janeiro şehrinde yer alan insan eliyle dikilmiş yağmur ormanlarından oluşan ve 32 kilometrekarelik alana yayılan bir ormandır. Dünyada bir şehir sınırları içinde yer alan en büyük ormandır. Ormanın ismi komşu olduğu bairrolar (mahalleler) Tijuca ve Barra da Tijuca’dan almaktadır. Tijuca ismi Tupi dilinde bataklık anlamına gelip, bugünkü Barra da Tijuca bölgesinde yer alan Lagoa Rodrigo de Freitas gölüne referans vermektedir. Hem ormanda yer alan dağlara, hem de ormanın yanında yer alan mahalleye de bu nedenle Tijuca ismi verilmiştir. Bu orman Rio de Janeiro şehrinin Batı Bölgesi’ni Doğu, Merkez ve Kuzey Bölgeleri’nden ayırır. Tijuca Ormanı soyu tükenme tehlikesinde olan ve sadece Atlantik Yağmur Ormanı’nda (Portekizce: "Mata Atlântica") bulunan yüzlerce bitki ve vahşi hayvanı bünyesinde barındırır. Kahve ekimi için orijinal ormanın yokedilmesinin ardından, 19. yüzyılın ikinci yarısında dönemin şehir valisi Manuel Gomes Archer tarafından şehrin su kaynaklarının korunması amacıyla ormanın yeniden ekilmesi çalışmalarına başlandı. Tijuca Ormanı sınırları içinde Mata Machado adında bir favela yer alır. Bu favelada yaşayanların çoğunluğu 1930’lu yıllarda ormanın yeniden dikilmesi çalışmalarına katılanların soydaşlarıdır. Favela-Bairro Projesi kapsamında bu bölgenin ormana olumsuz etkisi azalmışsa da halen bu favelanın ormana olumsuz çevresel etkileri devam etmektedir. 1961 yılında Tijuca Ormanı ulusal park ilan edildi. Ormanda başta Corcovado Dağı’nın doruğunda yer alan Kurtarıcı İsa heykeli olmak üzere Cascatinha Şelalesi, Mayrink Şapeli gibi birçok bölgesi turistler tarafından ziyaret edilmektedir. Siegen Siegen Kuzey Ren-Vestfalya'nın güney Vestfalya kısmında, Almanya'da bir şehir. Arnsberg bölgesinde, Siegen-Wittgenstein ilçesinde yer almaktadır. Üniversite şehri olarak 2010-2011 kış dönemi içinde 14.100 öğrenciyi barındırmıştır. 1975 yılında, belediyenin reform sürecinde ve birleşmelerinde, Siegen'in nüfusu 100.000'i aşmıştır. Lagoa Rodrigo de Freitas Lagoa Rodrigo de Freitas veya yaygın kullanımıyla Lagoa Brezilya’nın Rio de Janeiro şehrinin Zona Sul bölgesinde yer alan bir lagündür. Bu lagün Atlantik Okyanusu’na Jardim de Alá adı verilen bir parkın ortasında yer alan bir kanal ile bağlanmaktadır. Lagünde iki ada bulunur. Lindisfarne Lindesfarne Adası, İngiltere'ye Hristiyanlığı getiren İrlandalı kesişlerin yerleşiği ada. Manastırın kurulduğu 7. yüzyıldan, Viking akınlarının başladığı 8. yüzyıl sonuna kadar, Kuzey İngiltere'nin Hristiyanlaşmasında önemli rol oynamıştır. 793 yılında buraya yapılan Viking saldırısı Viking Çağı'nın başlangıcı sayılır. Scriptorium Scriptorium, Ortaçağda el yazması kitapların üretildiği ve kopyalandığı atölyelerdir. Bu atölyeler genellikle manastır içinde bulunur ve kopyalama işi keşişler tarafından yapılırdı. Manastırlarda en çok çoğaltılan eserler dinsel metinlerdir. Freema Agyeman Freema Agyeman (d. 20 Mart 1979), Gana kökenli İngiliz oyuncu. Genellikle, BBC bilimkurgu dizisi "Doctor Who" ve bu dizinin spin-off'u "Torchwood"daki Martha Jonas karakteri ile bilinir. "Survivors" ve "Little Dorrit" programlarına konuk oyuncu olarak katıldı. 2009'dan 2012'ye kadar "Law & Order: UK" dizisinde Alesha Phillips karakterini canlandırdı. Daha sonra ABD'ye gitti ve The CW kanalında yayınlanan "The Carrie Diaries" adlı gençlik dizisinde Larissa Loughlin karakteriyle dizide yer almaya başladı. Fakat dizi 2014'te yayından kaldırıldı. Annesi İranlı, babası ise Ganalıydı. Annesi ve babası, kendisi daha küçükken boşandılar. Leila adında bir kız kardeşi ve Dominic adında bir erkek kardeşi vardır. Annesi Müslüman, babası ise Metodist'ti. Buna rağmen bir katolik kilisesinin üyesi olarak büyüdü. Our Lady's Convent RC High School'a katıldı. 2000 yılında mezun oldu. SÃ¶yle Ruhum Söyle Ruhum, TNK grubunun 23 Nisan 2010'da yayınladığı ikinci stüdyo albümü. Kayıt ve mixleri Volkan Yırtıcı prodüktörlüğünde 11 ay süren ve Ankara’da tamamlanan albümünün masteringi Avustralya’da “Turtle Rock” stüdyolarında Rick O’Neil tarafından yapıldı. Pasaj Müzik etiketiyle yayınlanan albümün ilk klibi ise albüm ile aynı adı taşıyan Söyle Ruhum şarkısına Emir Khalilzadeh yönetmenliğinde çekildi. Yenildim Daima "Yenildim Daima", Batı Almanya doğumlu Türk şarkıcı Aynur Aydın'ın ilk stüdyo albümü "12 Çeşit La La - 12 Ways to La La"dan (2011) bir şarkı, aynı zamanda şarkıcının Türkçe çıkış şarkısı. Aynur Aydın tarafından yazılmış, Tony Nilsson tarafından bestelenmiştir. Prodüktörlüğü Nilsson tarafından üstlenilmiştir. "DNA" şarkısının bestesinin Türkçe sözler ile birleştirilmesiyle ortaya çıkmıştır. Klibi, albümünün ilk klibidir. "DNA" klibiyle aynı görüntüleri içerir. "Yenildim Daima", Aynur Aydın tarafından yazılmıştır. Bestelenmesi ve prodüktörlüğü Tony Nilsson'a aittir. 3 dakika 13 saniye sürer. "DNA" şarkısının bestesinin Türkçe sözler ile birleştirilmesiyle ortaya çıkmıştır. Albümünün ilk CD'sinde "Yanı Başıma" şarkısından sonra, "Sakın Ha" şarkısından önce yer alır. Nakarat kısmı "Gerek yok bütün bu oyuna, yalanları sakla. Gerek yok bütün bu şovuna, yenildim daima." sözlerinden oluşur. Şarkının personel bilgileri "12 Çeşit La La - 12 Ways to La La" albüm kitapçığından alınmıştır. "DNA", Batı Almanya doğumlu Türk şarkıcı Aynur Aydın'ın ilk stüdyo albümü "12 Çeşit La La - 12 Ways to La La"dan (2011) bir şarkı, aynı zamanda şarkıcının İngilizce çıkış şarkısı. Tony Nilsson tarafından yazılıp bestelenmiştir. Prodüktörlüğü de Nilsson tarafından üstlenilmiştir. Klibi, albümünün ilk klibidir; "Yenildim Daima" klibiyle aynı görüntüleri içerir. "DNA", Tony Nilsson tarafından yazılmış ve bestelenmiştir. Prodüktörlüğü de Nilsson tarafından üstlenilmiştir. 3 dakika 13 saniye sürer. Albümünün ikinci CD'sinde "Measure Up" şarkısından sonra, "Step Up to the Plate" şarkısından önce yer alır. Nakarat kısmı "I got your love in my DNA, you left a scar inside. I got your taste in my DNA, your love is just a lie." sözlerinden oluşur. Şarkının personel bilgileri "12 Çeşit La La - 12 Ways to La La" albüm kitapçığından alınmıştır. SÄ±ra Bizde Sıra Bizde, TNK grubunun 2005 yılında yayınladığı ilk stüdyo albümü. Albüm 2004 yılında 'Fanta Genç Yetenekler Arıyor' yarışmasında birinci olan gruba birincilik ödülü olarak verilen 4 şarkılık albüm ödülü sonucu kaydedildi. Esen Kültür Sanat etiketiyle yayınlanan albümde yer alan "Elveda De" ve "Kalpsiz" şarkılarına 2007 yılında klip çekildi. Ankara Sosyal Bilimler Ãœniversitesi Ankara Sosyal Bilimler Üniversitesi, Ankara'nın altıncı devlet üniversitesi olarak (2809 Sayı ve 22 Ocak 2013 tarihinde T.C. Resmî Gazete'de yayımlanan karar uyarınca) 5 fakülte ve 5 enstitü ile kurulan bir devlet üniversitesidir. Maximum elevation figure Maximum elevation figure (MEF), havacılık haritalarında herhangi bir grid içerisinde rakımı en yüksek olan noktayı belirten rakam. Bu nokta düz bir alan, bir dağ zirvesi veya yüksek bir yapının tepesi olabilir. MEF, uçak ile yer arasında emniyet ayrımı "sağlamaz"; bu nedenle kontrollü uçuşta yere çarpma (CFIT) riskine karşı pilotların azamî dikkat göstermesi gerekir. MEF'ler 1 büyük 1 küçük rakamdan meydana gelir. Büyük rakam 1000 feetleri, küçük rakam yüz feetleri belirtir ve büyük rakamın üssü şeklinde gösterilir. Örneğin 9 şeklindeki bir MEF, o griddeki en yüksek noktanın 9600 feet yüksekliğinde olduğunu belirtir. MEF tespit edilirken 100'den farklı olan irtifâlar bir üst 100'e yuvarlanır. Örneğin MEF tespitinde 1310 feet yüksekliğindeki bir kule kullanıldıysa MEF 1 şeklinde gösterilir. Ä°nsan Neslinin Sonu İnsan Neslinin Sonu, Rashit grubunun 4 Mart 2013'te yayınladığı dördüncü stüdyo albümü. Nazan Öncel ve Göksel'in düetleriyle eşlik ettiği albüm "Ada Müzik" etiketiyle yayınlandı. Hayvan Ã¼slubu Hayvan üslubu , Hun ve Göktürk Devirlerinde gelişen, İslam sonrası Türk Sanatı’nda da etkisini gösteren erken devir Türk sanatı’nın en önemli tarzıdır. Bitkisel üslup, İslam sonrası döneme kadar hayvan üslubu gibi yaygınlık kazanamamıştır. Türk hayvan üslubu Hun Türklerinin egemen olduğu ve yaşadığı bölgelerde yapılan eserlerde görülmesi ve diğer toplulukların örneklerinden daha gelişmiş olmasıyla ayırılır. Hayvan üslubu konusunda en fazla karşılıklı etkileşim Türk ve Çin sanatları arasında olmuştur. Bu üslubun bozkır kültürünün başlangıcı olarak kabul edilen M.Ö 3000’den itibaren oluşmaya başladığı kabul edilir. Graousset’e göre hayvan üslubu hunlar tarafından en olgun seviyesine ulaştırılmıştır. Favela Favela, Brezilya’daki gecekondu mahallelerine verilen bir isimdir. Daha çok kentsel bölgelerde yer alırlar. Favelalar ilk kez 19. yüzyılın sonlarına doğru kalacak yerleri olmayan askerler tarafından inşa edildi. İlk inşa edilenlerden bazılarına "Bairros Africanos" ("Afrikalı Mahalleler") ismi verildi. Bu alanlarda özgürlüklerine kavuşmuş ama yaşayacak yeri ve işi olmayan köleler zamanla yerleşmeye başladılar. Brezilya tarihinde ilk favelalar inşa edilmeden önce genel politikalar fakir halkı şehirlerden uzaklaştırılması ve kırsal kesimde yaşamaya zorlamak yönündeydi. Ancak kırsal kesimlerden iş bulmak amacıyla şehirlere göçün 1970’li yıllarda hız kazanmasıyla bugünkü modern anlamda anlaşılan ilk favelalar da ortaya çıkmaya başladılar. Şehirlerde iş bulamayan ve kalacak yeri olmayanlar favelalara yerleşmeye başladılar. IBGE (Brezilya Coğrafya ve İstatistik Enstitüsü) tarafından Aralık 2011’de yayınlanan çalışmaya göre Brezilya halkının yaklaşık yüzde 6’si favelalarda yaşıyor. Bu 190 milyon kişinin yaklaşık 11.4 milyonunun bu bölgelerde yaşadığı anlamına gelmekte. Dinozor (albüm) Dinozor, Rashit grubunun 11 Şubat 2010'da yayınladığı üçüncü stüdyo albümü. Teoman ve Küçük İskender'in düetleriyle eşlik ettiği albüm "Ossi Müzik" etiketiyle yayınlandı. Kaktüs Çiçeği Vaat Edilen Cennet Vaat Edilen Cennet (), yönetmenliği Hany Abu-Assad tarafından yapılan 2005 yapımı Filistin filmi. Filmde iki Filistinlinin Tel Aviv'e intihar saldırısı yapmak için giriştikleri çalışmaları konu edinilmiştir. En İyi Yabancı Dilde Film Altın Küre Ödülü alan film aynı dalda Oscar'a da aday gösterilmiştir. Abu-Assad film hakkında şöyle demiştir; "Film bu politik konudaki sanatsal bakış açısını yansıtmaktadır"; "Politikacılar bu konuyu siyah veya beyaz, iyi ya da kötü olarak görmek isterler fakat sanat bunu beşeri bir şey olarak görmek ister." Film, Filistin'in Nablus kentinde yaşayan iki çocukluk arkadaşı olan Said ve Halid'in Tel Aviv'e intihar bombacısı olarak saldırı yapmak istemelerini konu alır. Bu amaçla yetiştirilen gençler son yolculuklarına başlarlar ancak olaylar geliştikçe kader de kendi ağlarını örmektedir. Bütün Dünyanın algılamaya çalıştığı bir ruh haline içerden bir bakış sunan film gösterildiği ülkelerde büyük bir ilgiyle izlendi. Torku Åžekerspor Torku Şeker Spor (UCI takım kodu: TRK), Konya'da kurulmuş olan ve Torku'nun sponsor olduğu Türk yol bisiklet yarış takımıdır. 2008 yılında profesyonel takım olma yolunda çalışmalara başlanmış ve 2011 yılında Türkiye'nin şimdiye kadarki tek profesyonel bisiklet yarış takımı olmuştur. Takım, UCI Continental statüsündedir. "Son güncelleme: 28 Nisan 2013" Osama (film) Osama () yönetmenliğini Siddiq Barmak'ın yaptığı 2003 yapımı Afganistan'da çekilen drama filmi. Film Afganistan'da Taliban rejimi altında yaşayan ve ailesine destek olmak için erkek kılığına giren Osama isimli bir kız çocuğunun hayatını konu alır. Film 1996 yılında Taliban rejiminin tüm filmleri yasaklamasından sonra tamamı Afganistan'da çekilen ilk çalışmadır. Uluslararası bir iş birliği ile çekilen filme Afganistan, Hollanda, Japonya, İrlanda ve İran sinemasından şirketler destek vermişlerdir. Filmin isminin Osama olması ve konusunun Afganistan'da geçmesine rağmen Usame bin Ladin ile hiçbir ilişkisi yoktur. Film Yabancı Dilde En İyi Film Altın Küre Ödülü ve birçok uluslararası ödül kazanmıştır. Saldırmazlık ilkesi Saldırmazlık ilkesi, kişiye veya onun mülkiyetine karşı fiziksel şiddet uygulanmasını tehlikeli bulan tutumu ifade eder. Pasifizmin aksine kendini savunma ya da başkalarının savunulması sırasında kullanılan şiddet gayri meşru görülmez. Saldırmazlık ilkesi mülkiyet haklarıyla yakından bağlantılıdır. Günümüzde popüler olarak liberteryenler tarafından benimsenmiştir. Liberteryenler genellikle saldırmazlık ilkesini mülkiyet haklarının bir parçası ve sözleşme özgürlüğü için gerekli görmektedir. Kolbeinn Tumason Kolbeinn Tumason (1173–1208) bir zamanlar İzlanda'da yaşamış olan Ásbirningar kabilesinin reislerdendi ve bir dönem en muktedir kabile reislerinden biriydi. Bu yaklaşık Miladi 1200'e tekabül eder. Kolbeinn insanlar üzerindeki nüfuzunu, gücü elinde tutan toplumsal konumlara kendi görüşündeki adamları yerleştirmek için kullandı. Bunlardan birisi de Gudmundur Arason'du. Gudmundur, Kolbeinn'in haberi olmadan, rahipler hiyerarşisi aleyhinde çalışmaya başladı ve ládíní kabile reislerinin din adamı olan kabile reislerinin işine karışmasından memnun değildi. Bir süre sonra Kolbeinn ve Gudmundur arasındaki ihtilaf su yüzüne çıktı. 1208'de Kolbeinn ve ondan yana olanlar Gudmundur'a ve beraberindekilere Vídines'de saldırdılar. Bu vaka, Vidines Savaşı olarak bilinir. Kolbeinn, kafasına aldığı kaya darbesiyle bu muharebede öldü. Ládíní reislerin aleyhinde olan Gudmundur'a karşı gelmesine rağmen, tarihsel kaynaklar Kolbeinn'in de derinden imanlı olduğunu gösteriyor. Ölüm döşeğindeyken yazdığı "Heyr himna smidur" (Türkçesi: "Dinle, Yüce Yaradan!") isimli ilahisi en meşhur eseridir. Bu ilahi, şimdi en çok okunan İzlandaca ilahilerdendir. Bu manzumeye eşlik eden müzik yaklaşık 700 sene sonra Sorkell Sigurbjörnsson tarafından bestelendi. Konuş Onunla Konuş Onunla (), yönetmenliği ve senaristliği Pedro Almodóvar tarafından yapılan 2002 yapımı İspanyol drama filmi. Başrollerde Javier Cámara, Darío Grandinetti, Leonor Watling, Geraldine Chaplin ve Rosario Flores yer almıştır. Film En İyi Özgün Senaryo dalında bir Oscar Ödülü ve Yabancı Dilde En İyi Film Altın Küre Ödülü almıştır. Film cinsiyetler arasındaki iletişim zorlukları, yalnızlık, samimiyet ve aşktaki sebat kaybı gibi temaları içerir. Lokalizm Lokalizm, siyaset felsefesinde yerel önceliği açıklamada kullanılan bir kavramdır. Genellikle malların yerel üretimini ve tüketimini, yerel tarihin tanıtımını, yerel kültür ve yerel kimliği destekler. Lokalizm bölgecilik ve merkezi hükümetle tezat olabilir. Üniter devlet fikrinin karşısında bir tutumu ifade eder. Sınırlı devlet Sınırlı devlet kavramı devlet gücünün sivil özgürlüklerin korunması için genellikle yazılı bir anayasayla sınırlandırılmasını ifade eder. Bu ilke klasik liberalizm, serbest piyasa liberteryenizmi ile bazı liberal ve muhafazakâr eğilimlerce benimsenmiştir. Gönüllü toplum Gönüllü toplum, tüm mal (sokaklar, parklar, vb.) ve hizmetlerin (mahkemeler, polis, vb.) özel veya kooperatif mülkiyet gibi gönüllü yollarla sağlandığı bir düzeni ifade eder. Bu tür bir toplumda, mahkemeler yerini arabulucu kuruluşlara bırakırken polisin yetkilerini özel güvenlik birimleri üstlenmektedir. Aydan Özoğuz Aydan Özoğuz (d. 31 Mayıs 1967), Türk kökenli Alman siyasetçi. 2011 yılının aralık ayından bu yana başkan yardımcılığını yürüttüğü Almanya Sosyal Demokrat Partisi'nin bir üyesi olup, partisini Almanya Federal Meclisi'nde temsil etmektedir. 1958 yılında Türkiye'den Almanya'ya çalışmaya giden Gastarbeiter çocuğudur. Ailesinin yaptığı gıda ticaretinde başarılı olmasından sonra Özoğuz 1989 yılında Almanya vatandaşı oldu. İngiliz edebiyatı ve İspanyolca okuduktan sonra yüksek lisansını insan kaynakları üzerine yaptı. Öğrencilik yaptığı yıllarda Hamburg'da iki yıl süreyle Türk Öğrenci Derneği başkanlığını yaptı. Öğrencilik yaşamının ardından Almanya Sosyal Demokrat Partisi'nin ilk Türk asıllı başkan yardımcılığı görevini yürüttü. 2001 ile 2008 yılları arasında Hamburg Parlamentosu üyeliği yapmıştır. Özoğuz, Hamburg'da senatör Michael Neumann ile evli olup, iki çocuk sahibidir. Almanya'da 2013 yılında Göç ve Uyum Bakanlığı görevine getirilmiştir. Egoist anarşizm Egoist anarşizm, bireyci anarşizmin etkili biçimidir. Bireyci anarşizmin bilinen en eski savunucularından Max Stirner'ın , 1844'te yazdığı "Ego ve Mülkiyet" adlı eseri felsefesinin kurucu metnidir. Stirner’ın felsefesi bireyci anarşizmin egoist formudur; ona göre tanrı, devlet, ahlak kuralları ve toplumu dikkate almadan istediği gibi eyleyen bireyin, toplum üyelerine karşı hiçbir sorumluluğu yoktur. Stirner’a göre haklar insan aklındaki korkulardır ve toplum denen şey yoktur; “bireyler onun gerçekliğidir” Mülkiyeti haklarla değil, güç ve kudretle sahip olunan varlıklar olarak görür. Stirner egoistler birliğini insanları bir araya getirecek örgütlenme modeli olarak görür. Macadamia ternifolia Macadamia ternifolia. "Macadamia" cinsin Avustralya, Queensland bölgesinde yetişen bir üyesidir. Ağaç olarak integratifiolia'yı andırsa da 3 lü yapıdaki yaprakları ve daha küçük ve acı tadlı yenilemeyen ancak aborjinlerin yöntemleri ile kaynatılıp yenilebilen meyveleri ve daha bodur boyuyla "Macadamia integrifolia" türünden ayrılır. Meyveleri yenebilecek durumda olmasa da yağı nedeniyle kozmetik endüstrisinde ve sanayide hammadde olarak kullanılmakla bu yönden ticari önemi bulunmaktadır. 58 Eridani 58 Eridani (IX Eri), Irmak takımyıldızı içinde yer alan ve yaklaşık olarak 43 ışık yılı uzaklıkta bulunan bir yıldızdır. Tayf sınıfı G1.5V olan sarı ana kol yıldızının görünen parlaklığı +5,50 kadirdir. Bir solar analog olarak kabul edilir ve bu da Güneş ile benzer özelliklere sahip olduğu anlamına gelir. Nispeten yüksek bir özdevinime sahiptir. Büyük olasılıkla IC 2391 hareketli grubunun üyesidir ve uzayda ortak bir hareketi paylaşmaktadır. Yıldızın koronasından gelen X-ışını emisyonları, yaşının bir milyar yıldan daha az olduğunu göstermektedir. Güneş'in 4,6 milyar yıllık yaşıyla karşılaştırıldığında görece olarak genç bir yıldız olduğu söylenebilir. Yıldız lekesi etkinliğinin yıldan yıla değiştiği anlaşılmıştır. 58 Eridani yörüngesinde, toz parçacıklarından oluşmuş bir çöküntü çemberinin varlığı da tespit edilmiştir. Gökada içinde Güneş'e göre 26,6 km/sn'lik bir hızla hareket eder. Gökada merkezinden uzaklığı, 23.700 ile 27.500 ışık yılı aralığında tahmin edilmektedir. PendnÃ¢me Pendname 16. yüzyıl divan edebiyatının önde gelen eserlerindendir. Bir ahlak kitabıdır. Fabl ağırlıklıdır. Eserde 500 kadar atasözü ve deyime yer verilmiştir. Mesnevi türünde yazılmış eserin sahibi olan Güvahi'nin, Osmanlı padişahı I. Selim'in Mısır seferine katılmış bir sipahi şair olduğu bilinmektedir. Balut Balut veya balot, kabuğu yenilen döllenmiş ördek embriyosudur. Filipin'lerde genellikle sokak yiyeceği olarak satılır. Güneydoğu Asya ülkelerinden Laos, Kamboçya ( Kamboçya'da "pong tia koon" ពងទាកូន olarak bilinir) Tayland ve Vietnam'ın ( Vietnam'da "trứng vịt lộn" or "hột vịt lộn" olarak bilinir.) ortak gıdasıdır. Genellikle bira ile birlikte servis yapılır. Filipin ve Malezya'da telaffuz edildiği gibi balut, sarılı anlamına gelir. Beyin-omurilik sıvısı Beyin-omurilik sıvısı, serebrospinal sıvı veya nörolenf, beyindeki koroid pleksus kisti tarafından üretilen renksiz vücut sıvısı. Korteks için yastık veya tampon gibi bir işlev görmekle birlikte, kafatasının içindeki beyine mekanik ve immünolojik koruma sağlar. Sıvı, subaraknoid mesafe ile ventriküler sistemde beyin ve omuriliğe yakın bölgeleri doldurur. Urca Urca Brezilya’nın Rio de Janerio şehrinde yer alan bir mahalledir. 2000 yılı nüfus sayımına göre yaklaşık 7,000 kişi bu bölgede yaşamaktadır. Bölge genel olarak 1920'li yıllarda kurulmasına rağmen, bazı kısımları daha da eskidir. Günümüzde Forte São João adı verilen bir askeri üs ve günümüzde Kesmeşeker Dağı’na çıkılan teleferiğin yer aldığı alan ilk Portekiz kolonisinin 1 Mart 1565 tarihinde Estácio de Sá adlı grup tarafından kurulduğu yerdir. Fransız kolonileri ise bu tarihten 12 yıl önce gelmişlerdi ve günümüzdeki Flamengo ve Gloria denilen bölgede France Antarctique adlı bir koloni kurmuşlardı. Fransız kolonisindeki Katolik ve Protestan grupların arasındaki anlaşmazlıkları fırsat bile Portekizliler tarafından katledilmişler, kalanları da bölgenin yerli halkı tarafından bugünkü ismi ile Villegagnon Adası’na kaçmışlardı. Flash mob Flash mob (ya da flashmob) birbirini tanımayan bir grup insanın internet üzerinden, e-posta veya sosyal ağlar vasıtasıyla daha önceden belirlenen yer ve zamanda, yine önceden kararlaştırılan, amacı genelde eğlence olan bir eylemi gerçekleştirdikten sonra dağılmaları esasına dayanan bir sosyal aktivitedir. Flash mob eylemleri genel olarak herhangi bir siyasi amaç içermez. Her şey bir flash mob eylemine konu olabilir. Örneğin bir grup insanın haberleşerek yastık savaşı yapmaları, herhangi bir yerde toplanıp dans etmeleri gibi yüzlerce örneği olabilir. Dünya genelinde ilk flash mob 2003 yılında Manhattan'da Harper's Magazine dergisinin editörü Bill Wasik tarafından organize edilmiştir. Bu etkinlikte 130 kişiden fazla insan, bir mağazanın dokuzuncu katında bulunan halı departmanında, pahalı bir halının etrafında toplanmışlardır. Katılımcılara, yanlarına bir satış sorumlusu gelmesi durumunda, kendilerinin New York'ta bir depoda toplu şekilde yaşayan bir grup insan olduklarını, bir "aşk halısı" satın almak istediklerini ve bütün kararlarını grupça verdiklerini söylemeleri bildirilmiştir. Türkiye'nin bilinen ilk flash mob'unun 2007 yılında İstanbul Flash Mob grubunun organizasyonunu yaptığı 30.12.2007 tarihinde Kanyon Alışveriş Merkezi'nde gerçekleşen "Kanyon'da Halay" flash mobu olduğu düşünülmektedir. Bu organizasyon İstanbul Flash Mob grubu tarafından sosyal ağlar vasıtasıyla bir grup insanın organize olup Kanyon Alışveriş Merkezi'nde buluştuktan sonra, toplu bir şekilde halay çekerek alışveriş merkezini dolaşmaları ve ardından dağılmaları şeklinde gerçekleşmiştir. Sözük anlamı olarak "flash" (Türkçede kullanımı "flaş"): bir anda yanıp sönen ya da bir anda belirip kaybolan anlamını taşımaktadır. "Mob": kalabalık, insan kalabalığı, çete, halk tabakası anlamlarına gelmektedir. "flash mob" kelime anlamı olarak da bir anda belirip bir eylemi ortaya koyan ve ardından hızlı bir şekilde dağılan insan topluluğu olarak Türkçeye çevrilebilir. Flash mob'un bilinen ilk kullanımı, 2003'te Bill Wasik'in etkinliğinden sonra oluşturulan bir blog girdisinde olduğu düşünülmektedir. Âmir (Fâtımî halifesi) Amir veya El-Âmir bi'Ahkâmillâh (d: 31 Aralık 1096 , Kahire – ö: Hicrî 3 Zilkade 524 / Milâdî 7 Ekim 1130 Salı, Kahire) Tam Adı: "Ebû Ali Mansur ibni el-Mustâ‘lî el-Âmir bi'Ahkâmi’l-Lâh" ( , ) Onuncu Fâtımî Hâlifesi ve İsmâilîyye-Mustâlîlik Mezhebi'nin ""Yirminci İmâmı"". Halife Âmir babası Mustâlî gibi Bedr el-Cemâli'nin oğlu vezir El-Efdâl Şehinşâh'ın gölgesi altında hilâfet makâmına yükseltilmişti. Vezir El-Efdâl aynen babası Bedr el-Cemâli'nin Hâlife Mûstensir devrinde yaptığı gibi, tek olarak devleti kendisi yönetti. Halife Amir'in siyâsî sorunları hakkında çok az yetkisi bulunmaktaydı. 1121 (H.515)'te Ramazan ayının son günü olan Bayram Arife/Pazar gecesi El-Efdâl Şehinşâh katledildi ve cesedi ırmağa atıldi. Bazı tarihçiler bunun Halife Amir tarafından planlatılıp uygulamaya koyulduğunu belirtmişlerdir. Bu hükûmet darbesi neticesinde El-Efdâl Şehinşâh katlinden sonra El-Memun İbni Bataihi Vezir oldu. Halife Amir böylece tedricen devletin yönetimini ele geçirmeğe başladı. 1128'de Vezir El-Memun İbni Bataihi de görevinden atıldı ve sonradan idam edildi. Bundan sonra Halife Amir hiç kimseyi Vezir olarak tayin etmemeye karar verdi ve bunu uyguladı. Fakat Halifenin gayet yakın baş danışmanı olan ve dini Hristiyan olan Ebu Naca vel Kanna Halife'ye yakınlığı dolayısıyla devlet politikalarına gayet büyük şahsi etki yapmıştır. Fakat 1129/30'da o da tutuklanmış ve idam edilmiştir. Bu yıllarda Fatımiler tarafından Filistin'de kurulu Haçlılar Kudüs Krallığı'na karşı sık sık askeri seferler düzenlendi: Bunlar 1101'de Sad El-Devle El-Tavasi; 1102'de Şeref al-Maal İbni El-Afdal ; 1103'te İbni El-Ajam Kadu; 1104'te Camal El-Mülk; 1105'te Sana El-Mülk El-Hüseyn El-Afdal; 1112 El-Aazz ve 1113 Masud komutasında Aşkelon şehrinden yapılmıştır. Buna karşılık olarak Kudüs Krallığı Haçlılar orduları da Fatimiler elinde bulunan şehir ve arazilere akınlar yapmışlardır. Bunların hedefi 1109'da Trablusşam; 1111'de Sayda ve 1126'da Sur olup Haçlılar bu şehri ellerine geçirmişlerdir. 1117'da Kudüs Krallığı kralı I. Baudouin ordusu ile Mısır'a hücum etmiş ve yukarı Mısır'da Farama ve Tınnıs mevkilerine kadar ilerlemiş; ama hastalandığı için geriye dönmek zorunda kalmıştır. Kral I. Baudouin bu seferden Kudüs'e geri dönmekte iken yolda 2 Nisan 1118'de El Ariş (günümüzde Mısır)'te ölmüştür. Döneminde İsmâ‘îl’îyye'nin Nizâr’îyye ve Mustâ‘lîyye kolları arasındaki ayrılığın daha da büyümesi iktidârına büyük darbe indirmişti. 1122'de Kahire'de Nizariler aleyhinden büyük halk toplantısı ve gösterileri yapılmıştir. Bunun üzerine Nizârîler'in bazı ibadethaneler üzerine olan hakları ortadan kaldırılmıştır. Nizâr’îyye taraftarları ile aralarından şiddetlenen iktidâr mücadeleleri sonucunda Halife Amir, Hasan Sabbah'ın Haşhaşin cephesi mensûplarınca 7 Ekim 1130 tarihinde katledildi. Ölümünden sonra iktidâr mücadeleleri daha da şiddetlendi ve akabinde yeğeni Hafız'ın iktidâra gelmesiyle neticelendi. Taraftarları ise Hafız'ın hükümetini tanımayarak Âmir'in henüz dört yaşında olan oğlu Et-Tâyyîb Ebû’l-Kâsım'ın imâmlığını ilân ederek Tâyyîb’îyye fırkasını oluşturdular. Tayyib Ebu'l-Kasım Et-Tâyyîb Ebû’l-Kâsım (d: Hicrî 4 Rebiülahir 524 / Milâdî 16 Mart 1130, El-Moiz'ziyât’ûl Kahire - ö: Milâdî 1169) ( "aṭ-Ṭayyib Abī l-Qāṣim"). Evvelki hâlife El-Âmir bi'Ahkâmi’l-Lâh'ın oğlu olan ""Ebû’l-Kâsım"" İsmâilîyye-Mustâlîlik mezhebinin Mustâ‘lî fıkhına göre yirmi birinci İmâmdır. Babası El-Âmir bi'Ahkâmi’l-Lâh Hasan Sabbah'ın fedayinleri tarafından Hicrî 3 Zilkade 524 / Milâdî 7 Ekim 1130 Salı günü katledildiğinde "Tâyyîb" henüz altı yedi aylıktı. Bu nedenle hilâfet makâmına getirilmesi mümkün değildi. ""Et-Tâyyîb"" taraftarları daha sonra onun adıyla anılan Tâyyîb’îyye fırkasını oluşturdular. Tâyyîb’îyye-Mustâ‘lî fıkhına göre Tâyyib bir köşeye saklanmadan evvel babası hâlife El-Âmir bi'Ahkâmi’l-Lâh zamanın Yemen Melikesi olan ve Ebû Tamîm Ma’add el-Mûstensir bil-Lâh tarafından ""Hüccet-i Mûstensir"" ünvânıyla şereflendirilen ""Ervâ el-Sûleyhi el-İsmâilîyye"" (ʾArwà bint ʾAḥmad bin Muḥammad bin Qaasim bin Mūsà al-Ṣulayḥī al-ʾIsmāʿīliyyä)’ye kendisinin vefâtından sonra yerine din ve devlet işlerinden tam sorumlu olacak olan ve "Dâvah" "(Dâvet)" hareketinin başına geçecek bir "Dâ'î el-Mutlak" ataması tâlimatını vermişti. ""Banû Sûleyhîler"" dâima Yemen'deki Zeydî hükümdârlara muhalefet etmişler ve Kahire'deki Fâtımî İsmâilîyye hanedânlığı'nın himâyesi altıda yaşamayı tercih etmişlerdi. Görevleri İsmâilîlik mezhebinin Kahire ve Yemen'deki iki büyük karargâhları arasınaki irtibâtı tesis emek olan zamanın Dâ'î el-Beliğ'leri, 1126 yılında "Dâ'î el-Beliğ Lamak ibn Mâlik" ve oğlu "Dâ'î el-Beliğ Yahyâ ibn Lamak" idi. Hâlife El-Âmir bi'Ahkâmi’l-Lâh 1130 yılında Hasan Sabbah'ın fedayinleri tarafından öldürüldüğünde ise henüz yeni doğmuş bir bebek olan Tâyyîb'in "Dâvah" Hareketi'nin sorumluluğunu üstlenmesi mümkün olmadığından, Ervâ el-Sûleyhi, El-Âmir bi'Ahkâmi’l-Lâh'ın kendisine verdiği selâhiyeti kullanarak ilk Dâ'î el-Mutlak olarak Zû’ayib bin Mûsâ'yı görevlendirmişti. Ayrıca Yemen Melikesi Mûsâ'yı, hem "Dâvah" hareketinini tam yetki ve sorumluluklarıyla Yemen'de idâre edebilecek, hem de bu hareketin tesirlerini tâ Hindistan'ın içlerinde hissettirebilecek kadar selâhiyetli kılmıştı. Melike Ervâ, Dâ’îliği siyâsetten arındırılmış fakat dinî mes'elelerde mutlak otorite sahibi bir mevkiye dönüştürmek suretiyle, bu hareketin Yemen'de ""Banû Sûleyhîler"" Hanedânlığı'nın sona ermesinden sonra da bağımsız olarak yaşamını sürdürebilecek bir müessese haline gelmesinin temellerini atmış olmaktaydı. Dâ'î el-Mutlak Mûsâ tam on dört yıl Yemen'de yaşamını sürdürdü. Onun Me’zûn'u yani selâhiyetli ve icâzetli temsilcisi ise ""Seyyîdinâ Khattab bin Hasan"" idi. Fâtımî Hâlifesi Ebû Tamîm Ma’add el-Mûstensir bil-Lâh tarafından ""Hüccet-i Mûstensir"" ünvânıyla Hindistan'a İsmâilîyye mezhebini yaymak amacıyla gönderilen Fâtımî Dâvetçisi Molla Abadullah Vâli’ûl-Hind'in ölümünden sonra ise Dâ’î Zû’ayib, Molla Yakûb'u Hindistan Fâtımî "Dâvah" Hareketi'nin başına Dâvetçi-Vâli "("Veli")" olarak atadı. Böylece Hindistan'da başlamış olan "Dâvah" Hareketi bu güne değin sürdü. Günümüzde bu Fâtımî-Tâyyibî-Davûdîlik "Dâvah" Hareketi'nin başında Elli İkinci Dâ'î el-Mutlak ""Muhammed Burhan’ûd-Dîn"" seyyîdinânın "De facto" tâkipçisi durumunda bulunan Alevî-Tâyyîbî-Davûdî İsmâilîlileri'nin Elli Üçüncü Dâ'î el-Mutlak’ı "Hindistan El-Cemeâ't-us Seyfiyeh Akademisi eski Rektörü Seyyîdinâ Mufaddal Seif’ûd-Dîn" bulunmaktadır. Baoro Baoro, Afrika kıtasında bulunan Orta Afrika Cumhuriyeti devletinde bir şehirdir. Şehir ülkenin batı kesiminde Nana-Mambéré Bölgesi içerisinde yer alan bir yerleşim yeridir. Şehirde 2013 tahmini nüfus verilerine göre 15.000 kişi yaşamaktadır. 2003 tarihinde gerçekleştirilen son resmi nüfus sayım sonuçlarına göre 13.065 kişi yaşamaktaydı. Şehir bağlı olduğu Nana-Mambéré Bölgesinin bölge başkenti Bouar'dan sonra en büyük ikinci şehri konumundadır. Gamboula Gamboula, Afrika kıtasında bulunan Orta Afrika Cumhuriyeti devletinde bir şehirdir. Şehir ülkenin kuzey kesiminde Mambéré-Kadéï Bölgesi içerisinde yer alan bir yerleşim yeridir. Şehirde 2013 tahmini nüfus verilerine göre 17.585 kişi yaşamaktadır. 2003 tarihinde gerçekleştirilen son resmi nüfus sayım sonuçlarına göre 13.048 kişi yaşamaktaydı. Şehir Mambéré-Kadéï bölgesinde yer almakta olup, Kamerun sınırına çok yakın bir konumda bulunmaktadır. Joseph Rotblat Joseph Rotblat (4 Kasım 1908 - 31 Ağustos 2005), Polonya doğumlu İngiliz vatandaşlığına geçen fizikçidir. Nükleer serpinti üzerine yaptığı çalışmaların, Kısmi Nükleer Test Yasağı Anlaşması'na önemli ölçüde katkısı oldu. 1973 yılındaki kuruluşundan itibaren Bilim ve Dünya İlişkileri üzerine Pugwash Konferansı'nın genel sekreterliğini yürüttü ve Russell-Einstein Manifestosu'na imza attı. Pugwash Konferansları ile bağlantılı olarak, Nükleer silahsızlanmaya yönelik çabalarından dolayı 1995 yılında Nobel Barış Ödülü'ne layık görüldü. Józef Rotblat, babası Zygmunt'un yedi çocuğundan birisi olarak (doğduğu esnada ikisi hayatta değildi.) 4 Kasım 1908 tarihinde Polonya'nın Varşova şehrinde dünyaya geldi ve at arabasıyla ülke genelinde cins at yetiştiriciliği işleri yaptı. Józef'in ilk dönemlerinde I. Dünya Savaşı'nın patlak vermesiyle müreffeh yaşamı değişti. Sınırların kapatılması ve ailesinin işi olan yerlerin kamulaştırılması neticesinde yoksulluğa düştüler. Din onun için arka planda olmasına rağmen daha sonra bir agnostik oldu. Dünya Savaşı'nın sona ermesinden sonra, Varşova'da bir elektrikçi olarak çalıştı ve o yıllarda bir fizikçi olmak için sürekli büyüyen bir hırsı vardı. 1930 yılında tanıştığı ve bir edebiyat öğrencisi olan Tola Gryn ile evlendi. Örgün eğitime devam etmeden 1932 yılında Özgür Polonya Üniversitesi fizik bölümünde fizik doktoru oldu. 1938 yılında ise Varşova Üniversitesi'nde yüksek lisans kazandı. Varşova Bilim Derneği Radyasyon Laboratuvarında Araştırma Görevlisi olarak görev yaptı ve 1937 yılında Özgür Polonya Üniversitesi Atom Fiziği Enstitüsü'nün asistanı daha sonra ise müdürü oldu. II. Dünya Savaşı'nın patlak vermesinden önce, fisyon sürecinde nötron yayıldığını gösteren deneyler yaptı. 1939 yılında kısa süre içerisinde çok sayıda fisyonların gerçekleşebileceği yönündeki öngörüsü gerçek oldu ve önemli miktarda enerjinin serbest kalabileceği belirlendi. Rotblat bunun bir sonucu olarak, bir mikrosaniyeden daha az sürede bu sürecin bir patlamaya neden olacağını hesapladı. Ayrıca 1939 yılında nötronların yapısının ortaya çıkartılmasından dolayı Nobel Fizik Ödülü'nü kazanan James Chadwick'in davetiyle Liverpool Üniversitesi'ne çalışmaya gitti. Davet Polonya'da bulunan Marie Curie'nin