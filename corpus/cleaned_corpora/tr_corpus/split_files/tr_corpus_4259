dosyasından alınması amaçlanmaz ama seri bir numara ve bir baskının incelenmesiyle belirlenecek baskı zamanına izin verir. Elektronik Sınır Vakfı, 2015 yılında "daha önce aldığımız belgeler, önde gelen renkli lazer yazıcı üreticilerinin hükümetlerle gizli anlaşmalara girerek bu yazıcıların çıktılarının adli olarak izlenebilir olmasını sağlamak için bir öneri aldığını belgeliyor. Tüm modern renkli lazer yazıcıların, dokümanları yazıcının seri numarası ile ilişkilendiren bir takım izleme bilgileri içerdiğini varsaymak büyük olasılıkla güvenlidir" şeklinde belirtti. Xerox ve diğer şirketler 1990'lı yıllarda hükümetlere, yazıcılarının sahtecilik için kullanılmayacağına dair güvence vermeye çalıştılar. Kimlik, her sayfanın çıktısında gömülü bir filigran aracılığıyla, çoğunlukla sarı-beyaz kullanılarak yapılmaktadır ve orijinal olarak geniş bir yelpazede herhangi bir belgeyi basmak için kullanılan popüler yazıcıyı tanımlamak için kullanılabilir. Büyük üreticilerden gelen tek renkli yazıcıların ve fotokopi makinelerinin de işaretlemeleri içerdiği bildirilmiştir. Bu gerçek bir metin olabilir veya sayfa boyunca tekrarlanan muntazam bir desen olabilir, mavi ışık veya büyüteçle daha kolay görülebilir ve çıktıda en az gözle görülür değişiklik üretmesi, ideal olarak çıplak gözle görülemez olması amaçlanmaktadır. 2005 yılında Elektronik Sınır Vakfı, Xerox DocuColor yazıcılarının kullandığı kodları kırdı ve bu kodların tespit edilebilmesi için çevrimiçi bir rehber yayımladı. Kodlama yapısı ve yazıcı seri numara kodlaması DocuColor ve Epson Aculaser C1100/C1100N/A'da aynı olmasına rağmen çoğu yazıcının kodları çözülmedi. Letonya Komünist Partisi Letonya KomÃ¼nist Partisi (, LKP; ), Letonya'da bir siyasi partiydi. Parti Haziran 1904 kongresinde kuruldu. Başlangıçta parti Letonya Sosyal Demokrat İşçi Partisi (LSDSP) olarak biliniyordu. 1905 yılındaki kongre boyunca parti Rusya Sosyal Demokrat İşçi Partisi (RSDLP) programını kendine adapte etti. 1906 yılında toplanan RSDLP'nin Dördüncü Kongresi'nde, LSDSP, saha teşkilatı RSDLP'ye katıldı ve kongreden sonra parti adını Letonya Sahası Sosyal Demokrasisi olarak değiştirdi. 26 Ocak ile 8 Şubat 1914 tarihleri arasınde parti dördüncü kongresini Brüksel'de topladı. Mayıs 1918 tarihinde, LSD'den atılan Menşevik güçler tarafından Letonya Sosyal Demokrat İşçi Partisi kuruldu. 1919 yılında Letonya Sosyalist Sovyet Cumhuriyeti'ni kısaca yönetti ve Mart 1919 tarihinde ismini Letonya Komünist Partisi olarak değiştirdi; 1919 yılında 7,500 üyesi vardı. Partinin genç kanadı, Letonya Genç Komünistler Cemiyeti'ydi (LKJS). LKP, 1919 yılından itibaren Komintern (Üçüncü Enternasyonal) üyesiydi. Letonya Bağımsızlık Savaşı'ndan sonra, LKP Letonya'da yasaklandı. Liderlik, SSCB'de sürgüne yerleşirken, Letonya teşkilatı ya yer altı hücreleri ya da "Kızıl" solcu işçi sendikaları gibi yakın teşkilatlar üzerinden gizlice faaliyetlerde bulundu. 1928 yılında parti daha açık faaliyet göstermeye başladı ve 1928 yılında Letonya parlamento seçimlerine "Sol İşçi Sendikaları" olarak bilinen yakın listeler ile girdiler. Liste, beş sandalye kazandı fakat 1930 yılında yasaklandı. Ertesi yıl gerçekleşen seçimlere "İşçi ve Köylü Sendika Grupları" olarak ismi yenilenen liste ile katıldılar ve altı sandalye kazandılar. 1933 yılında, yüksek mahkeme partiyi kapattı ve milletvekilleri tutuklanıp, ihanetle suçlandılar. 1936 yılında, LKJS'ye paralel gençlik yapılanması Letonya'nın İşçilerinin Gençlik Cemiyeti (LDJS), LKP ve onların önceki rakipleri 1934 yılında Ulmanis coup d'état sonrası yasadışı ilan edilen sabık Menşevik Letonya Sosyal Demokrat İşçi Partisi'nin ortak çabası ile kuruldu. Haziran 1940 tarihinde Letonya'nın Sovyet işgali sonrası ve Ulmanis hükümetinin kovulması sonrası, LKP ve LDJS yasallaştı ve açok şekilde faaliyet göstermeye başladılar. 1940 yılında yapılan Sovyet güdümlü Parlamento seçimlerinde, "Çalışan Halkın Bloğu" ismiyle tek partinin girmesine izin veridi. Parti daha sonra Sovyetler Birliği (Bolşevik) Komünist Partisi ile birleşti. CPSU(b)'nın Letonya kolu olarak, Letonya Komünist Partisi (, (LK(b)P) adını aldı. 1952 yılında CPSU(b), Sovyetler Birliği Komünist Partisi ismini alınca, Letonya kolu eski ismi LKP altında yeniden yapılandı. 1978 tarihli Letonya SSC anayasasının altıncı maddesi LKP'yi Sovyet Letonya'sında siyasi gücünde aşikar şekilde tek güç haline getirdi. 1990 yılında, Letonya Cumhuriyeti Yüksek Mahkemesi (daha önceki Letonya SSC Yüksek Sovyet'i, şimdi Letonya Halk Cephesi'nin baskın olduğu) altıncı maddeyi anayasadan çıkarmayı oyladı. 14 Nisan 1990 tarihinde, Ivars Ķezbers liderliğindeki bağımsızlık yanlısı hizip LKP'den ayrıldı ve Bağımsız Letonya Komünist Partisi'ni () kurdu. LKP'nin ana omurgası Alfrēds Rubiks başkanlığında Moskova ve CPSU liderliğine sadık kaldı. Sonra aynı yılın 14 Eylül'ünde, Ķezbers'in partisi adını resmi olarak Letonya Demokratik İşçi Parti'si (, LDDP) olarak değiştirip, kendisini sosyal demokrat platforma adapte etti. Letonya'nın Sovyetler Birliği'nden bağımsızlığını ilanından sonra Letonya Cumhuriyeti Yüksek Mahkemesi, Letonya'nın bağımsızlığına düşman bir teşkilat gerekçesi ile 10 Eylül 1991 tarihinde LKP'yi yasakladı. Aynı yılın Ekim ayında, Letonya Komünist Partisi resmi yayın organı "Cīņa" kapatılıp, yasaklandı. Sonra Albert Lebedev tarafından Letonya Komünistleri Cemiyeti ismiyle bir teşkilat oluşturuldu. Bu teşkilatın, başvurusu reddedildi. 1993 yılında, Letonya Komünistleri Cemiyeti, Komünist Partiler Birliği - Sovyetler Birliği Komünist Partisi (UCP-CPSU) üyesi oldu. Ondan sonra, yer altında ve "belirli şartlar" altında faaliyet göstermektedir. 1994 yılında, LKP'nin ardılı olarak Letonya Sosyalist Partisi kurulmuştur. "Cīņa" (Mücadele), Letonya Sosyal-Demokrasisi'nin merkez yayın organı olarak Mart 1904 tarihinde kurulmuştur. Riga, Brüksel ve Petrograd'da düzenli olarak basılmıştır. 1919'dan itibaren, Letonya Komünist Partisi'nin yayın organı olmuştur. LKP Liderliği, savaş arası ve II. Dünya Savaşı'nda Nazi işgali sırasında, SSCB'de sürgüne yerleşirken, "Cīņa" Rusya Sovyet Federatif Sosyalist Cumhuriyeti'nde basıldı. 1940 yılından sonra Riga'da yayınlandı. Letonya SSC'de, "Cīņa" Letonya dilinde yayın yapan ana günlük gazeteydi. 1990 yılında, Ķezbers hizbi anan LKP'den ayrılıp Bağımsız Komünistleri kurduklarında, gazetenin adını "Neatkarīgā Cīņa" (Bağımsız Mücadele) olarak değiştirdiler, 1990lardaki özelleştirmeden sonra "Neatkarīgā Rīta Avīze" ismini aldı. LKP tarafından yayınlanan "Cīņa" gazetesinin Rus dilindeki kardeşi "Sovetskaya Latviya" (Sovyet Letonya) idi; "Padomju Jaunatne" (Sovyet Gençliği) ise Letonya Genç Komünistler Cemiyeti'nin günlük gazetesiydi. Letonya SSC'de, LKP ayrıca aylık siyasi dergi "Padomju Latvijas Komunists" (Sovyet Letonya Komünisti, ; 1940 ve 1950lerde "Padomju Latvijas Boļševiks") Rusça paralel edisyonu ("Kommunist Sovetskoi Latvii" ) ile yayınlıyordu. Bir Kuşak, Bir Yol Bir Kuşak, Bir Yol ya da Kuşak-Yol Projesi veya OBOR (; İngilizce kaynaklarda "One Belt One Road" OBOR veya "Belt and Road Initiative" BRI olarak geçer), Çin devlet başkanı Şi Cinping'in 2013 yılı sonunda Orta Asya ve Güney Asya ülkelerine gerçekleştirdiği bir dizi ziyaret sırasında duyurduğu ve İtalya'nın da işbirliği ile 2049 yılında bitirmeyi planladığı, Çin-Roma medeniyeti birliği olarak da yorumlanan modern ipek yolu konseptini ifade etmektedir. Proje kapsamında güvenlik anlaşması Blackwater'ın kurucusu Erik Prince'in sahibi olduğu Frontier Services Group adlı güvenlik şirketi ile imzalanmıştır. Şi Cinping ilk olarak, 7 Eylül 2013'te Kazakistan'ın Nazarbayev Üniversitesi'nde yaptığı konuşmada, kadim ipek yolu ülkeleri arasında 'İpek Yolu Ekonomi Kuşağı' oluşturulmasından bahsetmiştir. Yine aynı yılın 3 Ekiminde Endonezya parlamentosunda yaptığı konuşmada Şi Cinping ASEAN ülkeleriyle iş birliğini güçlendirmek ve 21.Yüzyıl Deniz İpek Yolu'nu ortaklaşa inşa etmek için hazır olduklarını belirtmiştir. Ağustos 2017 yılında proje kapsamında iş birliği imzalayan ülke ve uluslararası kuruluşların sayısı 69'a ulaşmıştır. Sayının her geçen yıl artması beklenmektedir. Projede ulaşım ağları, enerji ağları ve telekomünikasyon yoluyla uluslararası entegrasyon hedeflenmektedir. Dünya GSMH'nın %42'si, dünya nüfusunun %64'i, karaların %40'ı, bilinen enerjinin %75'ini kapsamaktadır. Çin 30-35 yılda projeyi tamamlayarak kuruluşunun 100. yılana (2049) yetiştirmeye çalışmaktadır. Bu iki girişim, Çin tarafınca daha sonra Bir Kuşak, Bir Yol olarak isimlendirilmiştir. Burada "Kuşak" İpek Yolu Ekonomik Kuşağını, "Yol" ise 21. Yüzyıl Deniz İpek Yolu'nu ifade etmektedir. Çin, "Tarihi İpek Yolu"na atıflar yaparak, dünya toplumları hafızasındaki olumlu imaja yatırım yapmaktadır. Hedeflenen iletişim ve ulaşım projeleri "ipek yolu" adlarıyla anılmaktadır: "demir ipek yolu", "kara ipek yolu", "deniz ipek yolu", "hava ipek yolu" ve "dijital ipek yolu" gibi. Çin böylece dünya toplumlarının projeyi kolay anlamaları ve güven oluşmasını sağlamaya çalışmaktadır.. OBOR'un içeriğinde; üye devletler arasında demir kara ve dijital bağlantılar, köprüler, petrol ve doğal gaz boru hatları, lojistik üsler, enerji santralleri, hava alanları ve limanlar gibi büyük tesisler yer almaktadır. Projenin İpek Yolu Ekonomik Kuşağı ve Deniz İpek Yolu olarak iki kısmı vardır. Kara güzergahında 6 koridor bulunur. Bunlar: 1.Çin - Hindiçini Yarımadası Ekonomik Koridoru (CICPEC) 2.Ã‡in - Pakistan Ekonomik Koridoru (CPEC) 3.Çin - Orta Asya - Batı Asya Ekonomik Koridoru (CCWAEC) 4.Bangladeş - Çin - Hindistan - Myanmar Ekonomik Koridoru (BCIMEC) 5.Çin - Moğolistan - Rusya Ekonomik Koridoru (CMREC) 6.Yeni Avrasya Kara Köprüsü Ekonomik Koridoru (NELBEC) Modern ipek yolu olarak da anılan girişimin kara ayağını oluşturan İpek Yolu Ekonomik Kuşağı ile Çin'den, Kazakistan ve Moğolistan'dan başlayarak Rusya ve İran üzerinden Avrupa'ya ulaşacak şekilde demir yolu bağlantıları oluşturulması ve bölge ülkeleri ile ticareti artırıcı ve kolaylaştırıcı önlemlerin hayata geçirilmesi öngörülmektedir. Bu şekilde, Çin'in az gelişmiş iç bölgelerinin kalkınmasına katkı sağlanması beklenmektedir. 2 koridor şeklinde oluşmaktadır. İlk olarak Çin ile Hindiçini Yarımadası ekonomik koridoru ile bağlantı kurmak üzere; Güney Çin Denizinden Batı'ya ve Hint Okyanusuna ulaşan rota ile Çin-Pakistan ve Çin- Bangladeş-Hindistan-Myanmar Ekonomik Koridoru bağlanmaktadır. Böylece Çin-Hint Okyanusu- Afrika-Akdeniz Deniz Ekonomik Koridoru oluşturulmaktadır. İkinci olarak Güney Çin Denizinden güneye uzanıp, Pasifik okyanusu, Okyanusya ve Güney Pasifik Ekonomik Koridoru proje kapsamında oluşturulmaktadır. Bu rota ile Arap Yarımadası, İran Körfezi ve Kızıldeniz' de Mısır, Somali ve Kenya'ya ve de Kızıldeniz ve Akdeniz'den Venedik'e ulaşılmaktadır. Çin, Malaka Boğazı'na alternatif yaratarak arz ve tedarik güvenliğinin de arttırması beklenmektedir. Ayrıca Üçüncü bir koridorun eklenmesi söz konusudur. Bu yeni koridor ""Kutup İpek Yolu"" olarak isimlendirilmekle birlikte, Avrupaya Arktik Okyanusu ile bağlanması planlanmaktadır. Çin 26 Ocak 2018 'de Kuzey Kutbu'na ilişkin politikalarını yayımlamıştır. Çin Kuzey Kutbu boyunca bir Polar İpek Yolu geliştirme iddialarını ana hatlarıyla açıklamaktadır. Bu alandaki çalışmalarını Kuzey Sözleşmesinden (BMDHS/UNCLOS) ve 14 Ağustos 1925'te yürürlüğe giren Svalbard Anlaşmasından doğan haklarına dayandırarak devletlerin denizaltı kablo döşeme, bilimsel araştırma yapma ve balık tutma gibi haklarına dayandırmaktadırlar. Hatta daha ileriki yıllarda projenin Güney Amerika kıtasına inmesi de planmaktadır. Bu devasa projedeki yapıları meydana getirmek için finansman sağlamak önem arzeder. Kredi sağlayacak kurumlar 2 şekilde ortaya çıkmaktadır. Bunlar çok uluslu kurumlar ve Çin ulusal finansal kurumlarıdır: Çin Tarımsal Kalkınma Bankası, Çin Kalkınma Bankası, Çin İhracat-İthalat Bankası, Çin İnşaat Bankası, Çin Yatırım Kurumu, İpek Yolu Fonu, Asya Kalkınma Bankası, Asya Altyapı Bankası ve Yeni Kalkınma Bankası bunlara finansal desteğe örnek gösterilebilecek sadece birkaç örnektir. Projede yer alan ülkeler genellikle gelişmemiş ya da gelişmekte olan ülkeleri içerir. Bu ülkelere yapılan yatırımlar ülkelerin ekonomik durumları göz önüne alındığında bazı ekonomik sıkıntıları doğurmaktadır. Ekonomileri zaten iyi olmayan bu ülkeler, borç yükü altına girerek projenin giderlerini karşılayamamaktadırlar. Bu durum yapılan limanların, ulaşım yollarının Çin devletine devredilmesine sebebiyet vermektedir. Örnek olarak Sri Lanka'nın Hambantota limanı, Pakistan'ın Gwadar Limanı, Yunanistan'ın Pire Limanı, Türkiye'nin Kumport Limanının %65'i, Afrikadaki çeşitli ülkelerde bulunan birçok demiryolu-havalimanı ve de Tacikistan'ın borçlarını ödeyemediği için altın ve kömür madenlerini Çine devretmesi verilebilecek örneklerdendir. Proje içerisindeki ülkeler arasında, sınır anlaşmazlıkları, dini farklılıklar, etnik sorunlar ve iç siyasi istikrarsızlıklar gibi durumlar devletlerin karşılıklı iş birliklerinin sağlanması noktasında sıkıntılar yaratmaktadır. Proje kapsamında yer alan Güney Çin Denizi önemli bir konumdadır. Hindiçini yarımadasındaki birçok ülkenin buraya sınırı bulunması kıyıdaş devletlerin aralarındaki bölgedeki karasuları ve kıta sahanlığının belirlenememesi ile münhasır ekonomik bölgelerin çatışması gibi sorun teşkil eden sebepler mevcuttur. Myanmar'da yaşanan Arakanlı Müslümanlar ile Hintler arasında yaşanan iç huzursuzlukların ciddi boyutlara eriştiği görülmüştür. Hindistan ile Pakistan arasında uzun müddettir süre gelen Keşmir sorunu keza Ermenistan ile Azerbaycan arasında yaşanan Dağlık Karabağ sorunu sınır çatışmalarına gebe olup bölgedeki istikrarı ve proje geçiş güzergahını da olumsuz etkilemektedir. Ayrıyetten Çin'in Uygur Özerk Bölgesindeki baskıcı yönetimi, asker ve polis gücüyle sorunları çözebileceğine inanması ve güvenlik bahanesi ile Uygur bölgesinin dış dünya ile olan bağlantılarını kontrol etmesi en önemli sorunlardandır. Çin projeyi 2013 yılında gündeme getirse de daha önce hazırlıklara başlamıştır. ASEAN (1967), Şangay İşbirliği Örgütü (2001), BRICS (2006) örgütlerinin kuruluşu hazırlıklardan bazılarıdır. Jack Carter (komedyen) Jack Chakrin (d. 24 Haziran 1923 ; ö. 28 Haziran 2015), bilinen sahne adı Jack Carter olan Amerikalı komedyen, oyuncu ve sunucu. televizyon'de ve sahnede kendisi gibi oyuncu ve komedyenlet Sid Caesar, Milton Berle, Imogene Coca, Carl Reiner, ve Don Rickles ile ortak çalışmalar yaptılar. Oyuncu ve komedyen Jack Carter 24 Haziran 1923'te Brooklyn, New York'ta doğmuş 28 Haziran 2015'tw Beverly Hills, Kaliforniya'da 93 yasında ölmüştür. Jayalalithaa Jayalalithaa Jayaram, ( doğum adı : Selvi J Jayalalithaa ; d. 24 Şubat 1948; Mandya, Karnataka ; ö. 5 Aralık 2016; Chennai) ,Hint-Tamil kadın politikacı ve oyuncudur. Jayalalithaa kısa ön adıyla tanınmaktaydı. Tamil kökenlidir üst düzey eyalet yöneticiliği yapmış sinema filmlerinde rol alnnıştır. Bozburun Yarımadası Bozburun Yarımadası, Ege bölgesi, Muğla ili, Marmaris ilçe sınırlarındaki yarımada. Marmaris'in güney kısmında, GB yönünde uzanan Datça Yarımadasının güneye uzanan parçası şeklindedir. Tarihsel adı "Trakhei"dır (kayalık, taşlık). Anadolu'dan Akdeniz'e doğru sokulan üç yarımadadan biri olarak stratejik öneme sahiptir. Yarımadanın 17 km güneyinde Rodos Adası, 7,5 km batısında Sömbeki (Simi) Adası yer alır. Yarımadanın Datça Yarımadasına bağlandığı doğu kısmında Marmaris kenti bulunur. Datça Yarımadası ve Bozburun Yarımadası Akdeniz ile Ege Denizi'ni birbirinden ayırır. Hisarönü Körfezi Bozburun ve Datça yarımadalarını birbirinden ayırır. Yarımada dağlık yapıdadır, bazıları 500 m'den yüksek 20 tepe ayrıca 25 adet koy bulunur. Yarımada üzerine Marmaris'e ait; Bozburun, Selimiye, Söğütköy, Bayırköy, Taşlıca, Turgutköy, Orhaniye, Osmaniye, Hisarönü ve İçmeler mahalleleri yer alır. Bozburun Yarımadası Türkiye'nin az bozulmuş doğal alanlarındandır. Kalker ve serpantin kayaçlar üzerinde gelişen kızılçam, sığla ormanları ve kumul bitkileri bulunur. Yarımadada 470 takson belirlenmiştir. Yeni bulunan bitkilerin %44'ü geniş yayılışlı veya yayılışı bilinmeyen türlerden, %11'i Avrupa-Sibirya elementi, %19'u Doğu Akdeniz, %26'sı Akdeniz elementidir. Gökçe, Aksaray Gökçe, Aksaray ilinin Merkez ilçesine bağlı bir köydür. Köyün sınırları içerisindeki bölgede yerleşimin tarihi antik dönemlere kadar uzanmaktadır. Köyün güneydoğusundaki Güvercinkayası Höyüğü'nde yerleşimin M.Ö 5000 dolaylarına kadar uzandığı düşünülmektedir. M.S 1. yüzyıl başlarında Roma topraklarına katılan yerde "Mamaasson" adıyla bir Roma şehri bulunmaktaydı. Roma döneminde Hristiyan Hacılarının Kudüs yolu üzerinde konaklama yeri olarak yerleşimden bahsedilmiştir. Köyde, Hristiyanlar için aziz mertebesinde kabul edilen ve bu köyde doğduğu düşünülen "Mamos" 'un buraya taşınan naaşı için 8. ya da 9. yüzyılda bir kilise inşa edilmiştir. 1800'lü yıllarda kilisenin kalıntıları ve Mamos'un mezarının bulunmasıyla yeniden dini önemini kazandı. 19. yüzyıl ortalarında Müslüman halkın da kutsal görmeye başladığı bu yer Müslümanlar tarafından "Erenler Tekkesi" olarak, burada yattığı düşünülen Mamos'da Pir Şemmas ya da Şemmas Baba adlarıyla anılmaya başlandı. Osmanlı döneminde "Mamasun" adıyla bilinen yerleşim Cumhuriyet döneminde "Gökçe" adını aldı. Aksaray'ın doğusunda olan yerleşim ilçe merkezine 25 km uzaklıktadır. Aşıboyası Aşıboyası veya toprak boya, sarı ya da kırmızı demir cevherinden elde edilen doğal boya. Cevherin niteliğine göre; kırmızıdan turuncuya, kahverengiden sarı renge kadar çeşitlilik gösteren pigmentlerden oluşur. Hem su içinde hem de yağda erime özelliğine sahiptir. Sentetik boyaların geliştirilmesinden önce dokuma işçiliğinde, ahşap kaplamalarda yaygın olarak kullanılmıştır. Dorothy Hyman Dorothy Hyman (d. 9 Mayıs 1941), İngiliz eski kısa mesafe koşucusu. Hyman 1960 Roma ve 1964 Tokyo Olimpiyatları'nda Britanya'yı temsil etti. 100, 200 ve 4x100 metrelerde yarıştı. Roma'da 100 metrede gümüş ve 200'de bronz kazandı; Tokyo'da ise bayrak takımıyla bir bronz madalyanın daha sahibi oldu. 1962 Avrupa Şampiyonası'nda 100 metreyi kazanmayı başardı. Hyman 1963'te BBC Yılın Sporcusu ödülüne layık görüldü. Warrenton, Oregon Warrenton, Amerika Birleşik Devletleri'nin Oregon eyaletinde yer alan ve Clatsop ilçesinde yer alan bir şehirdir. Şehrin nüfusu 26 Kasım 2009 tarihinde toplam nüfusu 4,989'dur. NXT TakeOver: San Antonio NXT TakeOver: San Antonio, WWE tarafından 28 Ocak 2017 tarihinde San Antonio, Teksas'taki Freeman Coliseum'da yapılan profesyonel güreş etkinliği. Etkinlik, beş maçtan oluşmuştur. Ana etkinlik maçında Bobby Roode, Shinsuke Nakamura'yı yenerek NXT Şampiyonu olmuştur. NXT TakeOver serisi, WWE'nin gelişim aşaması olan NXT'ye özel olarak 29 Mayıs 2014 tarihinde NXT TakeOver ile başlatılan etkinlik serisidir. İlerleyen aylarda "TakeOver" markası NXT'nin tüm canlı şovlarında kullanılan bir marka hâline geldi. , Full Sail University'nin dışında yapılan ilk TakeOver etkinliği oldu. NXT TakeOver: San Antonio, NXT TakeOver markası altında on üçüncü, 2017'nin ilk etkinliğidir. 14 Aralık 2016 "NXT" bölümünde Bobby Roode, Oney Lorcan'ı eledi ve bir numaralı adayın belirleneceği ölümcül dört yönlü maçta Tye Dillinger, Andrade Almas ve Roderick Strong ile karşılaşmayı başardı. Sonraki hafta Roode; Dillinger, Almas ve Strong'u yenerek TakeOver: San Antonio'da Shinsuke Nakamura'ya karşı NXT Şampiyonluğu maçına çıkmaya hak kazandı. 19 Kasım 2016 tarihinde yapılan 'da #DIY, two-out-of-three falls maçında The Revival'ı yendi ve NXT Takım Şampiyonu oldu. The Authors of Pain, TM-61 takımını Dusty Rhodes Tag Team Classic'te yendi. Bu iki takım arasında TakeOver: San Antonio'da bir kemer maçı ayarlandı. 11 Ocak 2017 "NXT" bölümünde günün erken saatlerinde Billie Kay ve Peyton Royce, Asuka'ya saldırırken göründü. Kay ve Royce, bir takım maçında Sarah Bridges ve Macey Evans'ı yendikten sonra Asuka geldi ve ikiliye saldırdı. Ancak, Kay ve Royce Asuka'ya üstün geldi. Nikki Cross, başta Asuka'ya yardım eder gibi görünse de o da Asuka'ya saldırdı. Ertesi hafta, dört kadın arasında TakeOver: San Antonio'da yapılacak ölümcül dört yönlü maç ayarlandı. 25 Ocak 2017 tarihinde WWE'nin resmî sitesinden, etkinliğin gösteri öncesi panelinde yorumcu olarak Charly Caruso, "Raw" anonsörü Corey Graves ve United Kingdom Championship Tournament yorumcusu Nigel McGuinness'in yer alacağı açıklandı. Etkinliğin ilk maçı Eric Young ve Tye Dillinger arasında gerçekleşti. Young, Dillinger'a Youngblood yaptıktan sonra tuşla maçı kazandı. Sonraki maçta Roderick Strong, Andrade Almas ile karşılaştı. Strong, Almas'a Sick Kick yaptıktan sonra maçı kazandı. Üçüncü maç #DIY (Johnny Gargano ve Tommaso Ciampa) ve The Authors of Pain (Akam ve Rezar) arasında gerçekleşen NXT Takım Şampiyonluğu maçı oldu. Akam ve Rezar, Ciampa'ya The Last Chapter yaptıktan sonra maçı kazandı ve kemerin sahibi oldu. Bir sonraki maçta Asuka, NXT Kadınlar Şampiyonluğu kemerini korumak için Nikki Cross, Billie Kay ve Peyton Royce ile ölümcül dört yönlü maçta karşılaştı. Kay ve Royce, Cross'a yorumcu masasının yakın bir masaya Double Suplex yaptı. Royce'un Asuka'ya yaptığı Gory Neckbreaker hareketinden sonra Asuka tuştan son anda kurtuldu. Asuka, Kay'e Spin Kick ve Royce'a Roundhouse Kick yaptıktan sonra maçı kazandı ve kemerini korudu. Maçtan sonra Seth Rollins göründü ve Triple H'i çağırdı. Triple H geldi ve güvenlik çağırarak Rollins'i arenadan uzaklaştırdı. Ana etkinlik maçında şampiyon Shinsuke Nakamura ve Bobby Roode, NXT Şampiyonluğu maçında karşılaştı. Roode, maç boyunca Nakamura'nın bacağına hedef aldı. Nakamura, Roode'a Kinshasha yaptıktan sonra tuşa gitse de Roode tuştan son anda kurtuldu. Nakamura ikinci kez Roode'a Kinshasha yaptı ama onu tuşlayamadı. Roode, Nakamura'ya Glorious DDT yaptı ve tuşa gitti ama bu sefer Nakamura kıl payı kurtuldu. Roode, ikinci Glorious DDT'den sonra maçı kazandı ve kemerin sahibi oldu. Petra Kandarr Petra Kandarr, kızlık soyadıyla Vogt (20 Ağustos 1950 - 12 Mart 2017), Doğu Alman eski kısa mesafe koşucusu. Vogt, 1969 Avrupa Şampiyonası'nda 100 ve 200 metreyi kazanarak kısa mesafelerde çifte zafer yaşadı. 4x100 metreyi de Bärbel Podeswa, Renate Meißner ve Regina Höfer'le birlikte koştuğu Doğu Almanya takımıyla kazandı. Bu başarılar ona 1969'un Doğu Almanya'da Yılın Kadın Sporcusu ödülünü getirdi. Petra Kandarr'ın tenisçi kızı Jana Kandarr, 2000 Yaz Olimpiyatları'nda Almanya'yı temsil etmişti. Conrad Richter Conrad Michael Richter (13 Ekim 1890 - 30 Ekim 1968), çeşitli dönemlerdeki Amerikan kenar mahallerinin yaşam öykülerini konu edinen lirik eserler vermiş, Amerikalı romancı. Ohio hakkında yaptığı üçleme "Uyanış Ülkesi Üçlemesi" 'nin son hikâyesi olan "The Town" ile 1951 yılında Pulitzer Kurgu Ödülü 'nü kazandı."The Kronos Waters" romanı ile 1961 yılında National Book Award for Fiction ödülünü kazanmıştır. 20. yüzyılda, ölümünden sonra kısa öyküleri iki koleksiyon halinde yayınlanmış ve yine birkaç romanı 21. yüzyılda tekrar basılıp yayınlanmıştır. Conrad Michael Richter, 1890'da , Pottsville, Pensilvanya yakınlarında Lutheran başkanı John Absalom Richter ve Charlotte Esther (Henry Richter)'ın çocukları olarak dünyaya geldi. Dedesi, amcası ve büyük amcası da Lutheran başkanlarıydı ve Alman sömürgeci göçmenlerin soyundan gelmişlerdi. Richter ailesi ile birlikte, Pennsylvania'da madencilik kasabalarında yaşıyordu. Yerel devlet okullarına devam eden Richter, on beş yaşında liseden mezun olduktan sonra örgün eğitimini tamamladı.. Richter, yerel ve ulusal birçok ödül kazanmıştır. Yol (Cormac McCarthy romanı) Yol (İngilizce: "The Road"), Amerikan yazar Cormac McCarthy'nin 2006 yılında çıkan romanıdır. "Kapkaranlık, renksiz, külrengi bir dünyada, artık gün ışımayan, ölü ağaçların yol açtığı yangınlarla aydınlanan bir dünyada, bir kış daha sağ kalamayacakları kuzeyden güneye doğru gitmeye çabalayan" bir baba ile oğlun yolculuğunu konu almaktadır. Roman, 2007 yılında Pulitzer Ödülü'nü kazandı. 2009 yılında John Hillcoat'ın yönetimiyle sinemaya uyarlandı. 2011 yılında Sevim Okyay tarafından Türkçeye çevrildi ve Kanat Kitap tarafından yayınlandı. Ukrayna Komünist Partisi (Sovyetler Birliği) Ukrayna Komünist Partisi ( "Komunistiçna Partiya Ukrayini", КПУ; ), Sovyetler Birliği Komünist Partisi'nin (SBKP) Ukrayna kolu. 12 Temmuz 1918 tarihindeki ilk parti kongresinde; Ivan Amosov, Andrei Bubnov, Afanasiy Butsenko, Shulim Gruzman, Vladimir Zatonsky, Lavrentiy Kartvelishvili, Emmanuil Kviring, Stanislav Kosior, Isaak Kreisberg, Yuriy Lutovinov, Yuriy Pyatakov, Rafail Farbman, Pinkhus Rovner, Leonid Tarsky (Sokolovsky) ve Isaak Shvarts, merkez komiteye seçilmişti. II. Dünya Savaşı sırasında, 2 Ekim 1942 tarihinde, 17 üyeden oluşan yasa dışı bir merkez komite oluşturuldu ve 29 Haziran 1943 tarihinde feshedilene kadar göreve devam etti. Bu komitenin üyeleri arasında Sydir Kovpak, Leonid Korniets ve Oleksiy Fedorov gibi şahsiyetler de vardı. Parti, politbürosunu 6 Mart 1919 tarihinde oluşturdu. 25 Eylül 1952 tarihinde Büro, "UKP Merkez Komite Bürosu" adını aldı. 10 Ekim 1952'de, "UKP Merkez Komitesi Prezidyumu" olarak isim değişikliği yapıldısa da, 26 Haziran 1966 tarihinde yeniden "UKP Merkez Komitesi politbürosu" adıyla anıldı. İlk olarak beş üyeden müteşekkil büro, sonradan altı kişiye çıkartılmıştır. Andriy Bubnov, Emanuel Kviring, Volodymyr Mescheriakov, Heorhiy Pyatakov, Christian Rakovsky ve sonradan ilave olan Stanislav Kosior, ilk politbüro üyeleriydi. SSCB'deki diğer bezerleri gibi, UKP politbüroyyu oluşturduğu günün ertesinde organizasyon bürosunu da oluşturdu. Parti Sekreteri, partiye liderlik etmekteydi. Oldukça önemli olan bu görev, çoğunlıkla devlet başkanlığı görevinden de önemli görülürdü. Yıllar boyunca, parti lideri aşağıdaki unvanlarla anıldi. Aşağıdaki listede,aynı zamanda parti liderliği görevini üstlenen merkez komite sekreterleri bulunmaktadır. Parti lideri Sovyetler Birliği'ndeki atmosfere göre zaman zaman, "Birinci Sekreter" ya da "Genel Sekreter" olarak da adlandırılmıştır. 1990 Kıtalararası Kupa 1990 Kıtalararası Kupa, 9 Aralık 1990'da, Tokyo'daki Ulusal Stadyum'da, Kıtalararası Kupa'nın sahibi olacak takımı belirlemek için, 1989-90 Şampiyon Kulüpler Kupası şampiyonu Milan ile 1990 Copa Libertadores şampiyonu Olimpia arasında oynanan maç. Organizasyon tarihindeki 29. maç olan bu maçı, Frank Rijkaard'ın iki ve Giovanni Stroppa'in bir golüyle 3-0 kazanan Milan, kupayı kazanan taraf olmuştur. Milan, kupa tarihindeki dördüncü maçında da şampiyonluğa ulaşırken; Olimpia ikinci maçında ilk kez mağlubiyetle ayrılmıştı. Maçın adamı ise Frank Rijkaard olarak belirlendi. WrestleMania 2 WrestleMania 2, World Wrestling Federation tarafından düzenlenen ikinci WrestleMania profesyonel güreş izle ve öde etkinliği. 7 Nisan 1986 tarihinde Uniondale, New York'taki Nassau Veterans Memorial Coliseum'da, Rosemont, Illinois'taki Rosemont Horizon' da ve Los Angeles'taki Los Angeles Memorial Sports Arena'da düzenlendi. Bernard Cazeneuve Hükûmeti Bernard Cazeneuve Hükûmeti, Fransa'da Beşinci Cumhuriyet'in 39. hükûmetidir. Manuel Valls'in cumhurbaşkanlığına adaylığını açıklayıp başbakanlıktan istifa etmesi üzerine 6 Aralık 2016 tarihinde Başbakanlığa Bernard Cazeneuve atanmış, aynı tarihte hükûmetin diğer üyeleri de atanmıştır. 2017 Fransa cumhurbaşkanlığı seçiminin ardından 10 Mayıs 2017 tarihinde istifa etmiştir. BaÅŸbakan : Bernard Cazeneuve (PS) 21 Mart 2017 tarihli atama Anthony Doerr Anthony Doerr (d. 1973), Amerikalı roman ve kısa öykü yazarı. 2014 yılında yayınladığı "Göremediğimiz Tüm Işıklar" adlı romanıyla Kurgu dalında Pulitzer Ödülü kazandı. Cleveland, Ohio'da doğup büyüyen Doerr, 1991 yılında University School'dan mezun oldu. Brunswick, Maine'deki Bowdoin College'da tarih alanında yüksek lisans yaptı ve 1995 yılında oradan mezun oldu. Bowling Green State University'den MFA aldı. Doerr'in yayınladığı ilk kitap, kısa öykülerini topladığı "The Shell Collector" (2002) adını verdiği kitap oldu. Öykülerin çoğu yaşadığı ve çalıştığı, Afrika ve Yeni Zelanda'da geçiyordu. 2010 yılında "Memory Wall" adlı başka bir kısa öykü kitabı yayınladı. 2004 yılında ilk romanı "About Grace"i yayınladı. Ayrıca 2007 yılında yayınlanan "Four Seasons in Rome" adında bir anı kitabı yazdı. Doerr'in 2014 yılında yayınlanan ikinci romanı "Göremediğimiz Tüm Işıklar", II. Dünya Savaşı sırasında işgal altındaki Fransa'da geçiyordu. Eleştirmenler tarafından övgüler alan roman, Kurgu dalında Ulusal Kitap Ödülleri'nde finalist oldu. Kitap, "New York Times"ın en çok satan kitabı oldu ve 2014 yılında gazete tarafından önemli bir kitap olarak adlandırıldı. Doerr'in bu romanı 2015 yılında Kurgu dalında Pulitzer Ödülü kazandı. Ayrıca yine 2015 yılında Kurgu dalında Dayton Edebiyat Barış Ödülü'nde ikinci olurken, Kurguda Ohioana Kütüphane Derneği Kitap Ödülü'nü kazandı. Doerr, ayrıca "Boston Globe" gazetesi için bilim kitapları üzerinde bir köşe yazısı yazdı ve "The Morning News" adlı çevrimiçi bir dergiye katkıda bulundu. 2007-2010 yıllarında Idaho eyaletinin yazar ikametgâhıydı. Boise, Idaho'da yaşayan Doerr evlidir ve ikiz oğulları vardır. Margaret Whitton Margaret Whitton (30 Kasım 1949 - 4 Aralık 2016), Amerikalı tiyatro, sinema ve dizi oyuncusudur. Sahne adı olarak Peggy Whitton adını kullanan oyuncu 1973'te oyunculuğa adım attı. 1982'de rol aldığı Broadway müzikali "Steaming"de Neil Dunn'la beraber yer alarak başarılı bir performans gösterdi. 1986-94 yılları arasında sinema filmlerinde rol almıştır. Oyuncunun en bilinen oyunculuk denemeleri arasında televizyon dizisi 1985 yapımı "Hometown" ile 1991 yapımı "Good & Evil" sayılabilir. Oyuncu yakalandığı kanser hastalığından kurtulamayarak 4 Aralık 2016'da Florida'da ölmüştür. Urganlı Kaplıcaları Urganlı kaplıcaları, Manisa ili, Ahmetli ilçesi Cambazlı mahallesi sınırlarında bulunur. Termal kaynaklar doğu-batı uzanışlı Gediz Grebeninin kuzey kenarında, Çal Dağı'nın güney eteklerinde bulunur. Alanda toplam debisi 30 lt/sn olan kaynaklar bulunur. Kaynakların sularının çıkıştan sonra, güneye doğru akışa geçtiği alanlarda çeşitli renklerde traverten oluşumları görülür. Kaynaklar, Gediz Nehri'nin 1 km kuzeyinde, Gediz'den 30–60 m, denizden 70–100 m yüksekten çıkarlar. 87,4 hektar alanda büyüklü küçüklü kaynaklar yer alır. 13'ü önemli 230 kaynak bulunmaktadır. Fay hattı üzerinde bulunan kaynaklarda depremler sonucu sularında azalma, artma bazen de tamamen kuruma görülebilmektedir. Kaynakların su sıcaklığı 35-80 C arasında değişmektedir. Suların pH'ı 6,5-7,5 arasındadır. Sodyum ve bikarbonatca zengin olan sularda, klorür, kalsiyum, potasyum, sülfat, magnezyum bulunur. Kaplıca Manisanın 55 km doğusunda, Turgutlu'nun 17 km doğusunda, Urganlı köyünün 7 km kuzeyinde, Cambazlı köyünün 400 m güneyinde yer alır. Osmanlı Subayı Osmanlı Subayı, yönetmenliğini Joseph Ruben'in yaptığı, senaryosunu Jeff Stockwell'in yazdığı ve Amerikan-Türk ortak yapımı drama türündeki sinema filmi. Başrollerinde Michiel Huisman, Hera Hilmar, Josh Hartnett ve Ben Kingsley'in bulunduğu film, I. Dünya Savaşı döneminde geçmektedir. Film, 89. Akademi Ödülleri'nin En İyi Özgün Müzik kategorisi için aday adayı olmuş ancak ön elemeyi geçememiştir. Film, 10 Mart 2017'de ilk olarak Amerika Birleşik Devletleri'nde vizyona girdi. 40 milyon dolar bütçeye sahip olduğu tahmin edilen filmin gişe geliri yaklaşık 413.000 dolar olmuştur. Film çeşitli eleştiri kuruluşları tarafından "aynı konuyu işleyen "The Promise" filmine karşı oluşturulmuş, Ermeni Kırımı'nı reddeden bir film" olduğu gerekçesi ile eleştrilmiştir. 1915 yılında, I. Dünya Savaşı sırasında Van'da geçen film, ülkesinde adaletsizliklerden dolayı hayal kırıklığına uğrayan Amerikalı doktor Jude ve onunla tanıştıktan sonra birlikte Osmanlı İmparatorluğu'na gitmek zorunda kalan idealist hemşire Lillie'nin başından geçenleri anlatmaktadır. Lillie, Van'da bir Osmanlı subayı olan İsmail ile yakınlaşmış ve Jude ile İsmail arasında kalmıştır. Arri Alexa ve Red Epic Dragon kameralarıyla çekilen film için, Çek Cumhuriyeti'nin başkenti Prag'daki Barrandov Stüdyolarında 300.000m²'lik set inşa edildi. Prag'daki çekimlerin yanı sıra Kapadokya, Kayseri, Niğde ve İstanbul'da da çekimler gerçekleştirildi. Bu süreçte, 650 kişilik bir çekim ekibinin yanı sıra 2.400 figüran da çekimlerde yer aldı. Çeşitli kuruluş ve kişiler tarafından filmin, iki film de Ermeni Kırımı'nı ele alan benzer konuları içerdiğinden ötürü, "The Promise" filmine karşı sadece Batılıları etkilemek için üretildiğine dair iddialar ortaya sürüldü. Filmin yayınlanma tarihinin, The Promise filminin ertlenmesinden hemen sonrasında ertelenmesi de tepkiye neden oldu. "Osmanlı Subayı", Rotten Tomatoes film yorum toplama sitesinde %17 onaylanma oranı ile 10 üzerinde 3.6 puan aldı. Özellikle Batı ülkelerinde film, "Ermeni Kırımı'nın inkarı" ile ilişkilendirildiği için yoğun eleştiriler aldı. Kaşık-Ağızlı Mersin Balığı Kaşık Ağızlı Mersin Balığı (Polyodon spathula), Acipenseriformes düzeninde mersinbalığıgiller ile yakından alakalı bazal ışınsal yüzgeçli bir balık türüdür. Çok Dişli Mersin Balığıgillerin fosil kayıtları, dinozorların ilk ortaya çıkmasından yaklaşık 50 milyon yıl önce, 300 milyon yıldan eski bir tarihtir. Kaşık Ağızlı Mersin Balığı genellikle pürüssüz tenli, tatlı su balıklarıdır ve yaygın olarak Çok Dişli Mersin Balığıgiller biçiminde adlandırılır. Aynı zamanda bu balığın Missisippi'ye özgü türü, Gagalı Kedi Balığı veya Kaşıkgaga olarak da bilinir. Kabuklu deniz hayvanları ailesindeki Polyodontidae'teki yalnızca iki varis türünden biridir. Diğeri, Çin'de Yangtze Nehri havzasına özgü ve tehlike altında olan Çin paddlefish'idir (Psephurus gladius). Kaşık Ağızlı Mersin Balığı genellikle; neredeyse tamamen kıkırdaklı bir iskelet, vücut uzunluğunun neredeyse üçte birine uzanan bir kürek şeklinde kürsü (burun) da dahil olmak üzere erken atalarının bazı morfolojik özelliklerini korudukları için, ilkel balık ya da eski tür olarak anılır. Ve bir heteroserkal kuyruk veya kuyruk yüzgeci, köpekbalıklarına çok benzer. Kaşık Ağızlı Mersin Balığı; son derece ayrılmış bir balıktır, çünkü filtre besleme gibi uyarlamalarla evrimleşmiştir. Kasık ve kafatası, birincil besin kaynağı olan zooplankton sürülerini bulmak için onlarca binlerce duyu reseptörü ile kaplıdır. Kaşık Ağızlı Mersin Balığı, Mississippi Nehri havzasına özgüydü ve 1900'lü yılların başlarından önce nispeten doğal, değişmemiş şartlar altında özgürce hareket ederlerdi. Çoğunlukla Mississippi Nehri drenaj havzasında ve komşu Körfez drenajlarında geniş, serbest akan nehirler, örgülü kanallar, durgun sular ve göller yaşıyordu. Onların çevresel çeşitliliği, Büyük Göller'e kadar uzanmış ve yaklaşık 90 yıl önce Kanada'daki Huron Gölü ve Helen Gölü'nde meydana gelmişti. Kaşık Ağızlı Mersin Balığı nüfusu; öncelikle aşırı avlanma, yaşam alanı yok etme ve kirlilik nedeniyle düşüş gösterdi. Ayrıca kaçak avlanma, düşüşlerine katkıda bulunan bir faktör olmuştur ve havyar talebi güçlü kaldığı sürece de devam edecektir. Doğal olarak meydana gelen Kaşık Ağızlı Mersin Balığı nüfusu, New York, Maryland, Virginia ve Pennsylvania'dan olduğu gibi yok edildi. Mevcut Kaşık Ağızlı Mersin Balığı nüfusu, Mississippi ve Missouri nehri kollarına ve Mobile Bay drenaj havzasına indirgenmiştir. Şu anda ABD'de 22 eyalette bulunur ve bu topluluklar devlet, federal ve uluslararası yasalarla korunmaktadır. Pound the Alarm "Pound the Alarm" Trinidadlı-Amerikalı rapçi Nicki Minaj'ın ikinci stüdyo albümü "" (2012) için kaydettiği bir şarkı. RedOne, Carl Falk, Rami Yacoub, Bilal Hajji ve Achraf Jannusi ve Minaj tarafından yazıldı. Yapımcılığını ise RedOne, Falk ve Yacoub üstlendi. Albümün beşinci single'ı olarak, uluslararası çapta ise üçüncü single olarak 12 Haziran 2012'de Young Money tarafından radyolara gönderildi. Minaj, resmi sitesinde hayranlarına sorduğu sıradaki single anketinde aslında "Va Va Voom" birinci, "Whip It" ikinci olarak ve "Pound the Alarm" üçüncü olarak seçildi. Buna rağmen Minaj bu şarkıyı seçti. Müzikal olarak "Pound the Alarm" Eurodance ve house tarzındadır. Parçada iyi zaman geçirmek ve parti yapmak teması anlatılır. Şarkı Finlandiya, Yeni Zelanda, İrlanda, Kanada, Avustralya ve Birleşik Krallık gibi ülkelelerde ilk on arasına girdi. "Billboard" Hot 100 listesinde de ilk 20 arasına girerken ABD Hot Dance Club Songs listesinde 3 numaraya kadar yükseldi. Videı klibi ise şarkıcının memleketi olan Trinidad ve Tobago'da karnaval esnasında çekildi. Şarkı ayrıca "Just Dance 2014" oyununda kullanıldı. 24 Mayıs 2012'de Minaj'ın resmi sitesinde bir anket düzenlendi. Albümünün sıradaki single'ı için hayranlarına seçim sunan Minaj, seçeneklere "Pound the Alarm", "Whip It" ve "Va Va Voom" şarkılarını koydu. Birinci sırayı "Va Va Voom", ikinci sırayı "Whip It", üçüncü sırayı ise "Pound the Alarm" kazandı. Anketten sonra bir hayranı Minaj'a "HAYIR! Pound the Alarm daha enerjik bir şarkı," yazdı ve Minaj ise "Katılıyorum! Ama anketler yalan söylemez, değil mi?" yazdı. "Pound the Alarm", RedOne, Falk ve Rami tarafından prodüktörlüğü yapılan eurodance tarzda bir şarkıdır. Parça EDM, tekno ve house tınıları içerir. Umberto Boccioni Umberto Boccioni (; 19 Ekim 1882 – 17 Ağustos 1916), fütürizm akımının yenilikçi estetiğine şekil veren öncü İtalyan ressam ve heykeltıraş. Kısa yaşamına rağmen Boccioni, formun dinamizmine ve kütlenin yapıbozumuna yaklaşımıyla ölümünden sonra da birçok sanatçıyı etkiledi. Birçok sanat müzesinde eserleri bulunan sanatçının 100 eserinden oluşan bir retrospektif sergi 1988'de New York'taki Metropolitan Museum of Art'ta gerçekleştirildi. Umberto Boccioni, 19 Ekim 1882'de Reggio Calabria'da doğdu. Romagnalı bir devlet memuru olan babasının mesleği İtalya'da sürekli yer değiştirmesini gerektiriyordu. Bu yüzden ailece kuzeye taşındılar ve Umberto ile ablası Amelia Forli, Cenova ve Padova'da büyüdü. 1898'de 15 yaşındaki Umberto babasıyla birlikte Sicilya'daki Katanya'ya taşındı ve eğitimini burada tamamladı. Daha sonra Roma'ya giderek Accademia di Belle Arti di Roma'nın Scuola Libera del Nudo ("Serbet Nü Okulu") bölümünde resim eğitimi gördü. Boccioni'nin Roma'daki yaşantısına dair az miktardaki bilgi arkadaşı Gino Severini'nin (1883-1966) otobiyografisinde yer alır. Buna göre ikili 1901'de tanıştı ve ortak ilgi alanları Nietzsche, başkaldırı, yaşam deneyimleri ve sosyalizmdi. Boccioni'nin bu dönemde yazdığı metinler, hayatı boyunca karakterinin bir parçası olan öfke ve ironiyi barındırıyordu. Eleştirel ve başkaldırmacı doğası ile entelektüel kabiliyeti, sonraki yıllarda Fütürizm'in gelişmesini sağlayacaktı. Temel yeteneklerini geliştiren ve klasik eserleri Empresyonizm çerçevesinde inceleyen Boccioni, Severini ile birlikte Giacomo Balla'nın (1871-1958) öğrencisi oldu. Balla bu dönemde, renklerin palette karıştırılması yerine, tuvale tek renkte noktalar ya da şeritler hâlinde uygulanması olan dönemim çağdaş divizyonizm tekniğine yoğunlaşmıştı. Bu döneme ilişkin olarak Severini şöyle yazmıştır: "Tüm kariyerimize yön verecek böyle bir adamla karşılaşmak bizim için büyük şanstı." 1906'da kısa süreliğine Paris'e yerleşerek İzlenimcilik ve Art izlenimcilik akımlarını öğrenen Boccioni, daha sonra toplumsal huzursuzluğun ve hükümetin çöküşünün etkilerini doğrudan gördüğü 3 aylık bir Rusya seyahati yaptı. 1907'de İtalya'ya dönen ressam kısa bir süre Accademia di Belle Arti di Venezia'da eğitim gördü. Aynı yıl Milano'ya taşındı. Burada, 1908'in başlarında Divizyonist ressam Gaetano Previati ile tanıştı. 1910 yılında ise, bir önceki sene Fütürist Bildirge'yi yayımlamış olan şair Filippo Tommaso Marinetti ile tanıştı. 11 Şubat 1910'da Balla, Severini, Carlo Carrà ve Luigi Russolo ile birlikte "Manifesto dei pittori futuristi (Gelecekçi Ressamlar Bildirgesi)"'ye imza atan Boccioni bildirgeyi 8 Mart günü Torino'daki Politeama Chiarella tiyatrosunda okudu. Boccioni Fütürist hareketin baş teorisyeni oldu. Severini ve birkaç başka Fütürist ressamla yaptıkları Paris seyahatinde Braque ve Picasso'nun eserlerini gördükten sonra, hareket asıl şeklini almaya başladı. 1912'de Paris'te Braque, Alexander Archipenko, Constantin Brancusi, Raymond Duchamp-Villon, Romolo Romani ve muhtemelen Medardo Rosso gibi sanatçıların stüdyolarını gezen Boccioni heykeltıraşlığa da başlamaya karar verdi. 1912'de diğer İtalyan Fütüristlerle birlikte bazı tablolarını Galerie Bernheim-Jeune'de sergiledi. Sonraki sene Paris'e dönerek Galerie La Boétie'de heykel sergisi açtı. Sanatçının Paris'te gördüklerinden etkilenerek yarattığı bu eserler, sergilendikten sonra muhtemelen Kübist heykeltraşları, özellikle de Duchamp-Villon'u etkiledi. 1912 ve 1914'te grubuyla birlikte Londra'da açtıkları sergi birçok genç İngiliz sanatçıyı etkiledi. Bunlardan Christopher R. W. Nevinson Fütürizm'e katılırken, diğerleri akımın İngiliz dengi olan Wyndham Lewis liderliğindeki Vortisizm'e yaklaştılar. 1914'te "Pittura e scultura futuriste (Gelecekçi Resim ve Heykel)" kitabını yayımlayan Boccioni, akımın estetiğini şöyle açıklıyordu: "Empresyonistler belirli bir ânı vermek için resim yaparlar ve o âna en yakın sonucu elde etmek için tablonun yaşamını ikincil seviyeye indirgerler. Oysa biz her bir ânı (zamanı, yeri, şekli, renk tonunu) sentezleriz ve resim için resim yaparız." Boccioni'nin üye olduğu "Lombardiya Bisikletli ve Motorsikletli Gönüllüler Taburu", Haziran 1915'te Milano'dan Gallarate'ye, oradan da Trentino cephesinin gerisindeki Peschiera del Garda'ya hareket etti. 24 Ekim 1915'te sanatçı Dosso Casina muharebesine katıldı. 1 Aralık 1915'te dağıtılan taburda yer alan gönüllüler daha sonraki dönemde savaşın yarattığı ihtiyaç doğrultusunda silah altına alındı. Mayıs 1916'da I. Dünya Savaşı için askere alınarak İtalyan Ordusu'na katılan Boccioni Verona yakınlarındaki topçu alayına gönderildi. 16 Ağutos 1916'da binicilik eğitimi sırasında düşerek atı tarafından çiğnenen Boccioni ertesi gün 33 yaşında öldü. 1902'den 1910'a kadar Boccioni çizimlere odaklandı, daha sonraları ise genelde annesinin modellik ettiği portre eskizleri ve tablolar yaptı. Endüstrinin ortaya çıkışı, trenler ve fabrikalar gibi konuları işleyen manzara resimleri de çizdi. Bu dönemde noktacılık ve izlenimcilik arasında gidip geldi. Ayrıca ilk tabloları Giacomo Balla'nın etkisindeydi ve daha sonra bırakacağı divizyonizm teknikleri açıkça görülüyordu. 1909 tarihli "Il mattino" tablosu "renklerin cesur ve gençlik dolu şiddeti" ve "meydan okuyan ışık uygulaması" ile dikkat çekti. Annesi, kız kardeşi ve uzun süredir birlikte olduğu Ines'i resmeden 1909-10 tarihli "Tre donne" tablosu, güç, melankoli ve aşk duygularının çok iyi bir dışavurumu olarak değerlendirildi. Boccioni, önceleri "Il lavoro" başlığını taşıyan "La città sale (Kent Uyanıyor)" tablosu üzerinde yaklaşık bir sene çalıştı. 1910 tarihli ve 2 merteye 3 metre ebadındaki bu büyük tablo ressamın fütürizme yöneldiği nokta olarak değerlendirilir. Ressam bir arkadaşına bu tabloya ilişkin olarak "İş gücü, ışık ve hareketin büyük bir sentezini yapmayı denedim" diye yazmıştı. Milano'da Mayıs 1911'de sergilene tablo çoğu takdir edici olan birçok yorum aldı. 1912'de fütürizmi tanıtmak amacıyla tüm Avrupa'da dolaştırılan bir serginin baş eseri oldu. Aynı yıl büyük piyanist Ferruccio Busoni'ye 4.000 liraya satıldı. Tablo bugün New York'taki Museum of Modern Art'ın tablo bölümünün girişinde sergilenmektedir. "La Risata" (1911) ressamın ilk gerçek fütürist eseri sayılır. Bu dönemde ressam divizyonizmden tamamen kopmuştu ve modern hayata dair yaptığı gözlemlerden ortaya çıkan hislere odaklanmıştı. Tablo sergilendiğinde oldukça olumsuz yorumlar aldı, "Tre donne" ile karşılaştırılarak eleştirildi, hatta bir ziyaretçi henüz kurumamış boyaya elleriyle dokunarak resmi bozdu. Daha sonraki dönemlerde ise daha olumlu yorumlar yapıldı, hatta tablonun kübizme verilmiş bir cevap olduğu söylendi. Tablo, Berlin'de sergilenen toplam 20 fütürist eseri satın alan Alman koleksiyoncu Albert Borchardt tarafından satın alındı. Ressamın yine 1911 tarihli olan ve balkondan kalabalık bir caddeyi izleyen bir kadını betimleyen tablosu "La Strada Entra Nella Casa" da aynı koleksiyoner tarafından alındı. Bugün ilk tablo Museum of Modern Art, ikincisi ise Hannover'deki Sprengel Museum koleksiyonlarındadır. Umberto Boccioni 1911 yılının büyük bir kısmını ""Stati d'animo (Zihin Durumları)"" başlıklı tablo üçlemesi üzerinde çalışarak geçirdi. "Elvedalar", "Gidenler" ve "Gelenler" isimli tablolardan oluşan bu üçleme ressamın deyimiyle bir trenyolu istasyonuna gelenleri ve gidenleri anlatıyordu. Üçü de Marinetti tarafından satın alınan tablolar, Nelson Rockefeller tarafından şairin dul eşinden alındı ve New York'taki Museum of Modern Art'a bağışlandı. Ressam, 1912'de tamamladığı ve bir atın dinamizmini yoğun bir renk çeşitliliğiyle resmeden "Elasticità (Esneklik)" ile birlikte bir dizi "dinamizm" tablosu yapmaya başladı: "Dinamismo di un corpo umano", "Dinamismo di un Ciclista (Bir Bisikletçinin Dinamizmi)", "Dinamismo di un foot-baller (Bir Futbolcunun Dinamizmi)" ve 1914'te tamamlanan "Dinamismo plastico: cavallo + caseggiato". Boccioni bu temaya yoğunlaşırken, bir taraftan da eski uğraşı olan insan figürlerine geri dönerek 1912'de "L'antigrazioso", 1914'te ise "I selciatori" ve "Il bevitore" tablolarını yaptı. Ressamın 1914'te yayımladığı "Pittura, scultura futuriste (Gelecekçi Resim ve Heykel)" isimli kitabı, bazı fütürist arkadaşlarıyla arasının açılmasına sebep oldu. Belki de bu sebeple dinamizme yönelik araştırmalarını sonlandırarak, bir figürün renkler halinde dekompoze edilmesi üzerine yoğunlaştı. 1915'te yaptığı "Volumi orizzontali" ve 1916 tarihli "Ritratto del Maestro Ferruccio Busoni" ile figüratif resme tam anlamıyla dönmüş oldu. Bu son tablo, ressamın ilk fütürist tablosu olan "Kent Uyanıyor"'u satın alan besteci Ferruccio Busoni'nin portresiydi. 11 Nisan 1912'de yayımlanan "Manifesto tecnico della scultura futurista (Fütürist Heykelciliğin Teknik Manifestosu)" adlı eserin yazılmasıyla Boccioni heykel alanına gerek kuramsal gerekse pratik anlamda giriş yaptı. Zaten bir önceki sene bir heykel üzerinde çalışmaya başlamıştı. 1912 sonları ile 1913 boyunca yaptığı deneysel çalışmaların çoğunu yok etti. bunların arasında sadece fotoğraflarını gördüğü, çağdaşı olan bazı tablolarla ilişkilendirilebilecek eserler de vardı. Yine de, başyapıtı sayılan eseri "Forme uniche della continuità nello spazio" ("Sürekliliğin Mekân İçindeki Kendine Özgü Biçimleri") için balmumu model 1913 sonunda tamamlanmıştı. Boccioni'nin bu eserdeki amacı, František Kupka ve Marcel Duchamp gibi sanatçıların eserlerindeki "analitik süreksizlik" yerine "sentetik sürekliliği" betimlemekti. Sağlığında bu eser sadece alçı kalıp olarak var oldu. İlk defa 1931'de bronz döküm versiyonu yapıldı. Üzerine birçok yorum yazılan bu eser 1998'de 20 sent değerindeki İtalyan Euro madeni paralarına basılmak üzere seçildi. Halk Meclisi (Doğu Almanya) Halk Meclisi (Volkskammer), Alman Demokratik Cumhuriyeti'nin en büyük yasama organıydı. 8 Aralık 1958'e kadar Eyalet Meclisi olan Länderkammer ile beraber Alman Demokratik Cumhuriyeti'nin yönetimini üstlenmiştir. 8 Aralık 1958'de ise bu meclis ikinci meclis olan Länderkammer'ı lağvetmiştir. Meclisin milletvekilleri halkın 8 yılda bir yaptığı seçimler ile iş başına gelirdi. Volkskammer, Berlin Duvarı'nın inşası, Länderkammer'ı lağvetmek, Batı Almanya ile birleşmek gibi kararlar almıştır. Meclis, başkent Doğu Berlin'de bulunuyordu. İki Almanya'nın birleşmesi sonrası binanın bulunduğu yere müze yapılmıştır. Shirley Ann Grau Shirley Ann Grau (d. 28 Temmuz 1929), bir Amerikan yazar. Shirley Ann Grau, New Orleans'ta doğdu. O en çok ırk ve cinsiyet konularını araştırıyordu. Çocukluk yıllarının çoğunda Montgomery ve Selma, Alabama'da annesiyle birlikte geçirdi. O 1950'de Tulane Üniversitesi'nin H. Sophie Newcomb Memorial College adlı kadın kolejinden mezun oldu. Hikâyelerinden The Black Prince, 1956'da Roman Dalında Amerikan Ulusal Kitap Ödülü için aday gösterilmiştir. The Keepers of the House adlı eseri 1965'te Kurgu dalında Pulitzer Ödülü kazanmıştır. Joy Mangano Joy Mangano (d. 15 Şubat 1956), Amerikalı mucit, iş kadını ve girişimci. Paspas teknolojisine yaptığı katkılar ile bilinmektedir. 2015 yılında hayatı, "Joy" isimli filmle beyaz perdeye aktarılmıştır. Filmde Mangano'yu canlandıran Jennifer Lawrence bu filmdeki performansıyla En İyi Kadın Oyuncu Akademi Ödülü'ne aday olmuş fakat kazanamamıştır. Kıvılcım Kılıç Kıvılcım Kılıç (d. 1970, Ankara) Türk büyükelçi. 1991 yılında Ankara Üniversitesi Siyasal Bilgiler Fakültesi'nden mezun olmuştur. Lefke Avrupa Üniversitesi'nde Avrupa Birliği üzerine Yüksek Lisans yapmıştır. 1991 yılında Dışişleri Bakanlığı'na girerek çeşitli görevler üstlenmiştir. 2010-2012 yıllarında TBMM Dışişleri Komisyonu Danışmanlığı'nda Daire Başkanı ve bu unvanla Avrupa Konseyi Parlamenterler Meclisi Başkanı Mevlüt Çavuşoğlu'nun Danışmanı olarak görev yapmış, 2012 yılında Diplomasi Akademisi Başkanlığı, 2012-2015 yıllarında Dışişleri Bakanlığı Avrupa Konseyi ve İnsan Hakları Genel Müdür Yardımcılığı görevlerinde bulunmuştur. 20 Ağustos 2015 - 1 Şubat 2019 tarihleri arasında Priştine Büyükelçisi olmuştur. 2019 yılı itibarıyla Dışişleri Bakanlığı Çok Taraflı Siyasi İşler Genel Müdürüdür (Avrupa Konseyi ve İnsan Haklarından sorumlu). Renate Stecher Renate Stecher, kızlık soyadıyla Meißner (d. 12 Mayıs 1950), Doğu Alman eski kısa mesafe koşucusu. Kariyeri boyunca 34 kez dünya rekoru kıran sporcu, tarihte 100 metreyi 11 saniyenin altında koşan ilk kadındır. Stecher 1972 Münih ve 1976 Montreal Olimpiyatları'nda Doğu Almanya'yı temsil etti. Münih'te 100 ve 200 metreyi kazanarak duble yaptı; 4x100 metrede ise gümüş madalya kazandı. Montreal'de bu kez 4x100'ü kazanarak altın madalya sayısını üçe çıkaran sporcu, 100 metrede gümüş ve 200 metrede bronz madalyanın da sahibi olmuştu. Stecher 1969 ve 1974 Avrupa şampiyonalarında 4x100 metrede, 1971'de ise 100 ile 200 metrede olmak üzere, toplam dört kez Avrupa şampiyonu oldu. Stecher, engelli koşucusu Gerd Stecher ile evlenmiştir. Filippo Galli Filippo Galli (d. 19 Mayıs 1963), defans pozisyonunda görev yapmış İtalyan futbolcu ve teknik direktördür. Profesyonel futbolculuk kariyerine 1982 yılında Milan kulübünde başladı. Daha sonra sırasıyla Pescara, Reggiana, Brescia, Watford ve Pro Sesto kulüplerinde oynadı. GM Ã–zbekistan GM Özbekistan (; ; ), Özbek UzAvtosanoat ile Amerikalı General Motors şirketi arasında kurulan bir ortak girişimdir. Merkezi Asaka'da yer almaktadır. Şirket ilk olarak 1992 tarihinde UzAvtosanoat ile Güney Koreli Daewoo arasında bir ortak girişim olarak kuruldu. 19 Temmuz 1996 tarihinde ilk otomobilin üretimine başlandı. 1 Mart 2008 tarihinde şirket adını GM Özbekistan olarak değiştirdi. Ekim 2015'ten itibaren Uz-Daewoo markalı araçlar Ravon markası adıyla satılmaya başlanmıştır. GM Özbekistan 2011 yılı itibarı ile 225,000 araç üretmiş ve 121,584 araç satmıştır. Şirket aynı zamanda Rusya ve diğer Bağımsız Devletler Topluluğu ülkelerine de ihracat yapmaktadır. 2017 Eurovision Şarkı Yarışması'nda Azerbaycan Azerbaycan, 2017 Eurovision Şarkı Yarışması'na Isa Melikov ve Sandra Bjurman'ın yazdığı "Skeletons" adlı şarkıyla katılmıştır. Şarkı Dihaj tarafından seslendirilmiştir. Azerbaycan'ın şarkı ve temsilcisi, ülkenin kamusal yayın kuruluşu İctimai Televiziya (İTV) kanalı tarafından "Görevlendirme" yöntemi doğrultusunda Ukrayna'da Azerbaycan'ı temsil eden kişi belirlenmiştir. Azerbaycan'ı yarışmada temsil eden Diana Hacıyeva 5 Aralık'ta ve şarkısı "Skeletons" 11 Mart'ta tanıtılmıştır. 2017 yarışması'ndan önce, Azerbaycan Eurovision Şarkı Yarışması'na dokuz kez katılmış, ilk katılımını 2008 yılında gerçekleştirmiştir. Azerbaycan günümüze dek bir kez kazananmıştır: 2011 yılında Ell & Nikki'nin seslendirdiği "Running Scared" adlı şarkı ile 1. olmuştur. İlk kez katıldıkları 2008 yılından 2014 yılına kadar daima ilk 10'da yer almayı başarmıştır. İlk 10'da yer aldığı sonuçlar iseː 2009 yılında AySel ve Arash'ın "Always" şarkısıyla 3., 2013 yılında Ferid Memmedov'un "Hold Me" şarkısıyla 2. olmak üzere iki kez top 3'te yer almıştır. 2014 yılında Dilara Kazımova'nın "Start a Fire" adlı şarkısıyla 22. olarak ilk 10'da yer alan serüvenini sonlandırmıştır. Aynı zamanda 2015 yılında 15. olmuştur. Azerbaycan, 2016 yılında "Miracle" adlı şarkısıyla Semra ile katılmış, yarışmada finale 6. olarak çıkmış, Finalde 16. olmuştur. Azeri Ulusal Yayımcısı İctimai Televiziya (İTV) Azerbaycan'ın temsilcisini seçmek için görevlendirilen kuruluştur. Azerbaycan geçmişte temsilcisini seçmek için birçok method denemiştir. Temsilcisini canlı Ulusal Final gösterisi ile çoğu kez seçmiştir. Bir de "Görevlendirme" yöntemi ile temsilci ve şarkı seçimi yapmış, bu uygulama ara yıllarda bu method uygulanmaktadır. 2017 yılı için de İTV kanalı "Görevlendirme" yöntemi ile temsilcilerini seçmiştir. İTV kanalı Azerbaycan'ın 2017 Eurovision Şarkı Yarışması temsilcisi belirlemek adına Görevlendirme yöntemini yapmış, şarkıcı veya şarkı yazarlarından gelen başvuru alımı yapmamıştır. İTV kanalı Azerbaycan'ı 2017 Eurovision Şarkı Yarışması'nda temsil edecek kişiyi 5 Aralık 2016 tarihinde açıklamıştır. 5 Aralık 2016 tarihinde Azerbaycanlı yayımcı İTV eski Milli Seçim Turu katılımcısı Dihaj'ın Azerbaycan'ı 2017 Eurovision Şarkı Yarışması'nda temsil edeceği açıklanmıştır. Eurovision kurallarına göre, tüm ülkeler, ev sahibi ülke ve "Big 5" (Fransa, Almanya, İtalya, İspanya ve Birleşik Krallık) ülkeleri dışında iki yarı finalli sistemde yarışarak finale çıkmak üzere; her yarı finalden ilk on'a giren ülkeler finale çıkma şansını yakalamıştır. Avrupa Yayın Birliği (EBU) önceki yarışmaları göz önünde bulundurarak kura çekimi için altı ayrı fanusa koymuş, oylama tarihlerindeki ülkeler kim yakınsa aynı fanusta yer almıştır. 31 Ocak 2017 tarihinde, özel kura çekimi töreninde, hangi yarı finalin hangi yarısında yer alacağı belirlenmiştir. Azerbaycan, 9 Mayıs 2017 tarihindeki birinci yarı finalde yarışmasına karar verilmiş, ve Yarı final'in birinci yarısında yer alacağı belirlenmiştir. 2017'nin bütün katılımcı şarkıları yayınlandıktan sonra yarışmanın yönetmenleri Yarı finallerde hangi ülkenin kaçıncı sırada çıkacağı belirlenmiştir. Yarışmanın yönetmenleri Azerbaycan'ın Finlandiya'dan sonra ve Portekiz'den önce 8. sırada sahne almasına karar vermiştir. Dihaj, teknik provalarda 30 Nisan ve 4 Mayıs tarihlerinde, ardından 8-9 Mayıs tarihlerinde kıyafet provalarında yer aldı. Bu, her ülkenin profesyonel jürilerinin rekabet halindeki girdileri izlediği ve oy kullandığı 10 Mayıs jüri şovunu içeriyordu. Gösterinin sonunda, Azerbaycan'ın ilk 10'da yer aldığı ve daha sonra büyük finale yükseldiği ilan edildi. Daha sonradan Azerbaycan'ın 150 puan alarak sekizinci olarak finale çıktığı açıklanmıştır. 1. Yarı final'in ardından finale yükselen 10 ülke için Basın Konferansı yapılmıştır. Bu Konferansta yükselen ülkenin katılımcısı fanustan Finalin hangi yarısında çıkacağına dair belirleme amaçlıydı. Azerbaycan'ın finalde birinci yarı'da çıkmasına kararlaştırılmıştır. Finalden bir gün önce yarışmanın yapımcıları Yarı finallerden yükselen ülkelerin hangi sırada çıkacağını belirlemiştir. Azerbaycan finalde Portekiz'dan sonra ve Hırvatistan'dan önce 12. sırada sahne almıştır. Dihaj finalden önce yani 11 ve 12 Mayıs tarihlerinde yeniden kostümlü provalarda sahne almış, 11 Mayıs'ta yapılan jüri finalinde Jüriler Canlı gösteri öncesi oylarını iletmiştir. Dihaj yarı finaldeki performansını tekrar sergilemiş, Azerbaycan finalde 120 puanla on dördüncü olmuştur. Aşağıda, Azerbaycan'a verilen ve yarışmanın ilk yarı finali ve grand finalinde Azerbaycan tarafından verilen puanların dökümü ve iki şovda yapılan jüri oy ve televotasyonunun dağılımı verilmiştir Azeri jüri üyeleri: Estonya Komünist Partisi Estonya KomÃ¼nist Partisi (, EKP; ) Estonya'da siyasi partidir. Sarkıt bağı Sarkıt bağı bir sırık ucundan sırık ucu yönünde çekmesi gereken ipi sırığa tutturmaya yarayan bir bağdır. Adı konik bir sarkıta bile tutunabileceği iddiasıyla koyulmuştur. Daha kuvvetlisi ucun ip bedeninin dışı ya da solunda sarkmak yerine, ip bedenine en yakın sarmalın altından sağa yani iç tarafa alınıp sıkıştırılmış hali olan Salıncak bağı, Yelkenci bağı ya da Michoacan-Martindir. Milisaniye PulsarÄ± Milisaniye pulsarları, yaklaşık 1-10 milisaniye aralığında dönel periyotları olan pulsarlardır. Milisaniye Pulsarları elektromanyetik spektrumun radyo, X-ışını ve gama ışınları kısımlarında saptanmıştır. Milisaniye Pulsarlarının kökeni hakkındaki en baskın teori yaşlı olmaları ve çok hızlı dönen, ikili sayı sistemine yakın çift yıldızlardan (companion star) gelen maddelerin toplanması aracılığıyla “geri dönüşümlü” veya hızlanmış nötron yıldızları olmalarıdır. Bu yüzden, Milisaniye pulsarlarına bazen Geridönüşmüş Pulsarlar denebilir. Milisaniye Pulsarlarının düşük kütleli X-ışını ikili sistemi ile bağlantılı olduğu düşünülmektedir. Bu sistemdeki X-ışınlarının, Roche lobu’nun taşmış çift yıldızların dış katmanlarından üretilen bir nötron yıldızının toplanma diski tarafından yayıldığı düşünülmektedir. Milisaniye Pulsarlarında gözlendiği gibi, bu toplanma olayından kaynaklanan açısal momentum aktarımı teorik olarak pulsarın dönüş hızını saniyede yüzlerce kez arttırabilir. Ancak, standart evrimsel model; bütün milisaniye pulsarlarının, özellikle genç ve diğerlerine göre yüksek manyetik alanlı milisaniye pulsarlarında, evrimini açıklamada başarısız olduğuna dair PSR B1937+21. Kızıltan örneğinde olduğu gibi yeni kanıtlar vardır ve Thorsett farklı milisaniye pulsarlarının en az iki farklı süreçle oluşmak zorunda olduğunu göstermiştir. Fakat diğer süreçler gizemini sürdürmektedir. Birçok milisaniye pulsarı küresel yıldız kümelerinde keşfedilmiştir. Bu, biçimlerinin spin-up teorisi aşırı yüksek yıldızsal yoğunluğu olan bu kümelerin, devasa ikili yıldızlara sahip olan pulsarın olabilirliğinden fazla olmasını gerektirdiği için tutarlıdır. Şu anda küresel yıldız kümelerinde yaklaşık 130 milisaniye pulsarı bilinmektedir. Terzan 5 küresel yıldız kümesi kendi başına bunların 33 tanesini, takiben 47 Tucanae 22, M28 ve M15 ise sekizer tanesini içermektedir. Çok hassas zamanlanabilen milisaniye pulsarları, 1997’nin en iyi atomik saatinden daha iyidir. Bu da onları içinde bulundukları ortam için çok hassas ölçücü yapar. Örneğin, yörüngelerindeki herhangi bir şey Dünya’ya ulaşana kadar pulsarın her atışında periyodik olarak Doppler etkisine sebep olur. Bu sayede ikili sistemi(binary) ortaya çıkaran ve objelerin kütleleri ve yörüngeleri ile ilgili hassas ölçümler sağlayan yeterli veriler analiz edilebilir. Bu teknik o kadar hassastır ki milisaniye pulsarının yörüngesinde olan bir asteroit kadar küçük objelerin bile tespit edilebilmesini sağlar. İlk doğrulanan milisaniye pulsarının, PSR B1257+12, çevresindeki yörüngede bulunan Güneş dışı gezegenler; normal Güneş benzeri yıldızların çevresindeki Güneş dışı gezegenlerin tespitinden birkaç sene önce keşfedildi. Bu gezegenler yıllarca, sadece Güneş Sistemi dışında bilinen Dünya kütlesindeki objeler olarak kaldı. Bunlardan biri, PSR B1257+12 D, Ay’ımızla karşılaştırılabilecek kadar küçük kütleli olsa bile hala Güneş Sisteminin ötesinde bilinen en küçük kütleli objedir. İlk milisaniye pulsarı, PSR B1937+21, 1982’de Backer tarafından keşfedildi. Bu milisaniye pulsarı kabaca saniyede 641 kere döner, bu keşfedilen yaklaşık olarak 200 milisaniye pulsarından en hızlı 2. olması anlamına gelir. Pulsar PSR J1748-2446ad, 2005'te keşfedilen, 2012 itibarıyla bilinen en hızlı dönen pulsar saniyede 716 kez döner. Nötron yıldızlarının yapısı ve evrimi hakkındaki mevcut teoriler şunları öngörür: pulsarlar eğer saniyede 1500 devirde veya ötesinde dönüş hızına sahipse parçalara ayrılırlar ve saniyede 1000 devir üzeri hızda, toplanma işleminin hızlandırdığından daha hızlı kütle çekimsel dalga tarafından enerji kayberderler. Bununla birlikte, 2007’nin başlarında Rossi X-ray Timing Explorer ve INTEGRAL uzay aracından gelen verilerle 1122 Hz de dönen XTE J1739-285 nötron yıldızı keşfedildi. Sonuçlar sadece 3 sigma seviyesinde yani sayısal olarak kayda değer değildir. Bu nedenle, bu daha ileri gözlemler için ilginç olmaya aday iken, mevcut sonuçlar yetersizdir. Yine de Kütle Çekimsel dalganın, dönüş hızını yavaşlatmada rol oynadığı düşünülmektedir. Ayrıca, saniyede 599 dönüş yapan bir X-ışını pulsarı, IGR J00291+5934, gelecekte bu dalgaları tespit etmek için yardımcı olmaya başlıca adaydır (çoğu X-ışını pulsarı saniyede sadece 300 civarı devirle döner). Yelkenci bağı Yelkenci bağı bir ip ya da sırık ucundan uç yönünde çekmesi gereken ipi oraya tutturmaya yarayan bir bağdır. Askı amaçlı kullanılabilir, o zaman 3 sarmal yeterlidir. Ayrıca sürtünme düğümü olarak kullanılır o zaman daha fazla sarmal atılır. Sarkıt bağına benzer ama daha üstündür. Sağda ve solda birer (toplam üç) sarmallısı Salıncak bağı ile aynı bağdır, Salıncak bağı genellikle foralı bitirilir. Ūst tarafta 5 sarmallısı Michoacan-Martine çok benzer. Michoacan-Martinde en alttaki son halka yoktur ve dolayısıyla ip bedeninden geri aşma doğrudandır ve ilk sarmal altından geri geçirilmeyle birlikte ip bedeni etrafında ters yönde bir yarım sarmal ile bitirilir ve her iki uç da dikey kalın ipin öbür yanında yük taşıyacak karabinaya tutturulur. Sağda 5 sarmallısı Sarkıt bağına da çok benzer ama orada uç son etapta ip bedeni altından geri geçmez, yanı sıra ileri uzanır. Mauro MendonÃ§a Mauro Mendonça (d. 2 Nisan 1931) Brezilyalı bir aktördür. Uba'da doğdu, kariyerine 1955'te Teatro Brasileiro de Comédia'da başladı."1963'te TV Excelsior kanalında yayınlanan telenovela Coracões conf Confito'da yer aldı". 1972'de Rede Globo'ya taşınmadan önce Rede Record ve TV Tupi'de oynamaya ve burada da oyunculuk yapmaya devam etti. 1959'dan beri aktris Rosamaria Murtinho ile evli olup yönetmen Mauro Mendonça Filho, oyuncu Rodrigo Mendonça ve müzik yapımcısı João Paulo Mendonça'nın babasıdır. Ayrıca beş çocuğun dedesi: Vitória, Anna, Pedro, Sofia ve Januária. Space-Dye Vest Space-Dye Vest, en ünlü progresif rock/metal gruplarından Dream Theater'ın 1994 yılında yayınladığı "Awake" albümünün son şarkısıdır. Şarkıyı besteleyen ve aynı zamanda sözlerini de yazan Kevin Moore, 1993 yılında grubuyla gerçekleştirdiği Images And Words turunda söz konusu şarkıyı bestelemiştir. İlk başlarda bu bestenin, grubun müzikal yapısına uygun olmadığını düşünenen Moore, grup arkadaşlarının bu bestesine hayran kalacağını asla hayal etmediğini belirtmiştir. Kevin Moore, Japon bir röportere şarkının ardındaki anlamı açıklamıştır: " Bir giysi kataloğuna bakarken, space-dye vest isimli yeleği giyen bir model gözüme çarptı. O anda, bilinmeyen bir nedenden ötürü bir anda söz konusu yeleği giyen model kıza aşık oldum, sanki takıntılı bir aşk gibiydi... Neden böyle bir şey olduğunu anlayamadım. Zaman geçmesine rağmen, 'böyle bir şeyi neden yapıyorum?' sorusunu kendime sormaya devam ettim. Sonrasında, neden böyle bir şey yaptığımı idrak ettim; terk edildiğim bir ilişkiden yeni çıkmıştım ve paylaşmaya hazır olduğum şeyleri henüz paylaşamadan bu ilişki bitmişti. Ben de önüme gelen rastgele hedeflerle bu paylaşma fırsatı bulamadığım şeyleri paylaşmayı amaçlıyordum. Bu bir çeşit yansıtmaydı. Ve bu şarkı bir şekilde içimde kalan şeylerin dışarı çıkmasıydı ve kaybolmuşluğumun da itirafı niteliğindeydi. Bu yüzden, karanlık bir şarkıdır. Buna rağmen bu şarkının, bir tür duygusal boşalma ile gelen rahatlama özelliği vardı. " Vokalist James LaBrie, Kevin Moore'un bir moda dergisinde söz konusu güzel modelin space-dye vest isimli yeleği giydiğini gördüğünü, ona aşık olduğunu ve o dergiyi oldum olası yanında taşıdığını belirtmiştir. LaBrie, Kevin Moore'un söz konusu modele duyduğu aşkın masumiyetini kaybetmemesi için o modelle asla tanışmak istemediğini fark ettiğini eklemiştir. Portnoy ise şarkının karanlık yanı ile ilgili " [Grubun geri kalanı olarak şarkıyı ilk duyduğumuzda, fazlasıyla farklı bir şey olduğunu anladık ve bu şarkıya asla bulaşmak istemedik.]" şeklinde bir açıklama yapmıştır. Kevin Moore'un gruptan ayrılmasından itibaren 2009 yılına kadar Dream Theater, söz konusu şarkıyı canlı olarak hiçbir zaman çalmamıştır. Bunun nedeni ise şarkının 100% [Kevin Moore] şarkısı olmasıdır. Aysel UÄŸural Aysel Uğural, (d. 1935, Alaşehir, Manisa) - (ö. 11 Aralık 2015 ), Türk siyasetçi. Manisa Kız Enstitüsü mezunudur. Restoran İşletmeciliği yapmıştır. TBMM 5. (XVI) Dönem İzmir Milletvekilidir. Evli ve üç çocuk annesidir. Bunun yanı sıra evlatlık edindiği bir kız çocuğuda vardır. Türkiye Tarım Gıda Yazarları ve Gazetecileri Derneği Başkanı İsmail Uğural'ın annesidir, 13 Aralık 2015 tarihinde Alsancak Hocazade Cami'nde kılınacak öğle namazının ardından Bornova Kabristanı'na defnedilmiştir. Floriano Peixoto (oyuncu) Floriano Peixoto Cordeiro de Farias, Floriano Peixoto olarak bilinen (d. 10 Aralık 1959, Rio de Janeiro ) Brezilyalı film ve televizyon oyuncusu 2007 yılında aktris Christine Fernandes ile evlenmiş ve ondan bir oğlu vardır. Eliezer Gomes Eliezer Gomes (2 Nisan 1920 - 12 Şubat 1979), Brezilyalı oyuncu. Santo Antônio de Pádua ya da Conceição de Macabu'da dünyaya gelen Gomes, Roberto Farias'ın 1962 tarihli filmi O Assalto ao Trem Pagador'da yer aldı. "1975 yılında Walter Hugo Khouri'nin O Anjo da Noite filmindeki performansıyla Gramado Film Festivali En İyi Erkek Oyuncu Ödülü'nü kazandı". Katrin Krabbe Katrin Krabbe (d. 22 Kasım 1969), Doğu Alman-Alman eski kısa mesafe koşucusu. Krabbe 1988 Seul Olimpiyatları'nda Doğu Almanya'yı temsil etti. 200 metre koşan sporcu finali göremedi. 1990 Avrupa Atletizm Şampiyonası'nda 100, 200 ve 4x100 metrede üç Avrupa şampiyonluğu yaşadı. 1991 Dünya Şampiyonası'nda Almanya formasıyla katılan Krabbe, 100 ve 200 metreyi burada da kazanmayı başardı; 4x100 ve 4x400 bayrak takımlarıyla iki de üçüncülük elde etti. Korsanlıkla kodlu mücadele Korsanlıkla kodlu mücadele, yasadışı üretilen korsan ürünlerin kaynağını belirlemek için adli tanımlayıcı olarak kullanılan, noktaların ayırt edici bir modeliyle bir sinema filminin her bir film baskısını işaretleyen, telif hakkı ihlaline karşın geliştirilen bir teknolojidir. Yapının sağ üst köşesinde bulunan, genellikle siyah veya beyaz daireler ile ipucu işareti ile karıştırılmamalıdır. Bir ipucu işareti, bir filmin belirli bir makarasının bittiğini projeksiyon cihazına bildirmek için kullanılır, çünkü çoğu film birkaç selüloit makarasında sinemaya gelir. CAP kodlaması, teatral olarak sergilenen bir sinema filminin birkaç karesinde basılan çok noktalı bir modeldir. Bazen, hareketli bir resmin kenarı, resim alanının dışına basılan metin kodu birlikte olur. Nokta, bir filmin özel baskısının belirlenmesi olarak benzersiz bir düzen içinde düzenlenir ve üretim sırasında eklenir. İşaretler negatif orijinal filmde mevcut değildir; ya son üretilen film baskısı üzerinde fiziksel damga bırakılarak üretilirler ya da dijital olarak dağıtılan bir filmi dijital olarak rötüşleyerek üretilirler. Bu, kodların kopyalama esasına göre özelleştirilmesini sağlar. 1982 yılında Eastman Kodak tarafından Amerika Sinema Derneği ile birlikte geliştirilen CAP kodunun orijinal stili, film baskısının resim alanına basılan çok küçük noktalar serisidir. Kodak tarafından geliştirilen CAP kodunun orijinal enkarnasyonu, film baskılarında filigranın bir kopyasını "yasal olsun veya olmasın" izlemek için kullanılan bir teknolojidir. Daha yeni, daha yaygın bir varyasyondur. Deluxe Laboratuvarları tarafından geliştirildi. Daha görünür noktalar kullanır, izleyicilerden kamera çekimi ile film kopyalanmasını, DVD veya video kasetine telesekone edilmiş baskılardan kaçınmak için geliştirilmiştir. Deluxe'un bu versiyonuna, film izleyicileri tarafından saçmalık kodu adında aşağılayıcı bir ismi verildi. "Saçmalık kodu" terimi, projeksiyoncuların tartışma forumunda incelendiğinde oldukça rahatsız edici olduğu doğal olarak ortaya çıktı. Bu noktalar genellikle bir film çerçevesinin parlak alanlarına yerleştirilir, böylece daha kolay tanımlanabilirler ve kırmızımsı-kahverengi renktedirler. 2006'da Philips tarafından tanıtılan ve 2008'de piyasaya sunulan CineFence, farklı bir işaretleme sistemi. Dijital Sinema Girişimleri ile Dijital Sinema Sistemi Spesifikasyonu, dijital filmin adli işaretlemesini zorunlu kılıyor; CineFence, bu standarda uyan ilk işaretleme sistemidir. CineFence, izleyicinin bunun farkına varmadığını iddia ediyor, ancak kopyalama ve kodlama konusunda oldukça sağlam, 35 biti 5 dakika kodluyor. Menteşe Dağları Menteşe Dağları, Ege Bölgesinin ve Büyük Menderes Nehri'nin güneyinde bulunan dağ grubu. Kıyı Ege dağlarının aksine Doğu-batı yönlü değil, GD-KB yönlü uzanırlar. Tektonik kırılma ile oluşan dağlar birer horsttur. Madran Dağı, Oyuklu Dağı "Doğu Menteşe Dağları"nı, Beşparmak Dağı, Kurukümes Dağları (Karakümes Dağları), Marçal Dağları "Batı Menteşe Dağları"nı oluşur. Doğu Menteşe Dağları ile Batı Menteşe Dağları arasında Çine Çayı'nın vadisi bulunur. Doğu Menteşe Dağları ile Karıncalı Dağı arasında Akçay Nehrinin vadisi ve Bozdoğan ilçesi bulunur. Bu olukta Akçay Nehri üzerine kurulmuş Kemer Barajı yer alır. Oyuklu Dağı (1892 m); karstik aşınım ile delik deşik olmasından dolayı denilmiştir. Su tutmayan dağların üzerinde fazla yerleşme yoktur. Dağın güneybatısındaki polye içine Muğla şehri kurulmuştur. Madran Dağı; en yüksek yeri 1792 m'dir. Dağ etekleri ve üzerinde 150'ye yakın köy vardır. Doğusunda Bozdoğan, batısında Çine ilçesi, kuzeyinde Yenipazar yer alır. Madran Dağı'ndan güneydoğu yönünden alçak bir eşikle Oyuklu Dağı'na geçilir. Zoran Živković (siyasetçi) Zoran Jivkoviç, (Kiril alfabesi ile Sırpça: Зоран Ђинђић), (d. 22 Aralık 1960, Niş, Sırbistan), Sırp politikacı. Liberal Yeni Parti'nin liderliğini yapan Jivkoviç, 2003 ile 2004 arasında Sırbistan'ın başbakanlığını yaptı. Jivkoviç, Niş, Yugoslavya'da doğdu. Bora Stankoviç Lisesi'nde okudu ve daha sonra Belgrad'ta ekonomi ve sosyal bilimler alanında üniversite eğitimi aldı. Politikaya girmeden önce ticaret ile iştigal etti. Zoran Jivkoviç, avukat ve siyasi eylemci olan Biserka Jivkoviç ile evlidir. Çift, Milena ve Marko isimli iki çocuğuyla birlikte Niş'te yaşıyor. Zoran Jivkoviç, 1992'de Demokrat Parti'ye (DS) katılarak siyasete girdi ve Zoran Dindiç liderliğindeki partinin başkan yardımcısı oldu. 1996 yılının sonunda, Jivkoviç, Niş'te seçim dolandırıcılığına karşı muhalefetin sivil protestolarına öncülük etti ve 1997'de Niş'in seçim ile göreve gelen ilk belediye başkanı oldu. 2000 yılında Jivkoviç, 5 Ekim'de Sırbistan'ın demokratik muhalefetinin seferber edilmesine büyük katkıda bulundu ve Miloşeviç iktidardan devrildi. Kasım 2000'de, Jivkoviç, Yugoslavya İçişleri Federal Bakanı oldu ve 2003 yılına kadar görev yaptı. Sırbistan ve Karadağ Devlet Birliği'nin anayasal oluşumunun ardından pozisyon kaldırıldı. Zoran Dindiç'in öldürülmesinden sonra Jivkoviç, Sırbistan'ın 7. başbakanı olarak seçildi ve reformist hükümetini olağanüstü hâl süresince kararlı bir şekilde yöneterek, organize suç ve yolsuzlukları çökertmeyi amaçladı. Ancak Jivkoviç hükümeti, tartışmalı tutuklamalar, skandalları ve koalisyon içindeki huzursuzluğun bir sonucu olarak çöktü. Aralık 2003'te yapılan parlamento seçimlerindeki oy kaybı, parti içinde Boris Tadiç etrafında oluşan muhalefet güçlendi. Jivkoviç 11 ay daha Sırbistan hükümetine başkanlık etti ve nihayetinde Demokrat Parti liderliğinden istifa etti. Demokrat Partinin, 2007 parlamento seçimleri için 250 kişilik aday listesinde yer almaması nedeniyle hayal kırıklığına uğradı. Temelde etkin siyaseti, mayıs 2012'deki genel seçimler öncesinde Boris Tadiç'in Sırbistan cumhurbaşkanı olarak yeniden seçilmesinden sonra ve mayıs 2012'de DS'nin iktidarı kaybetmesi üzerine aktif politikayı bıraktığını açıkladı. Kasım 2012'de, 20 yıldır üyesi olduğu Demokrat Parti'den ayrıldı ve 2013 yılından beri "Nova Stranka" adıyla kurduğu yeni bir siyâsî hareketin liderliğini yapmaktadır. DS tarafından başlatılan ve 2004'e kadar devam eden reform sürecinin yeniden canlandırılmasını ve Sırbistan'ın modernizasyonuna devam edilmesini öngörüyor. Zoran Jivkoviç, şarap ve otomobil meraklısı, kendi ismiyle şarapçılık yapmaktadır. Žarko Korać Žarko Korać (), Ph.D. (9 Mart 1947, Belgrad, Sırbistan, Yugoslavya), Sırp bir psikolog ve politikacı. Belgrad Felsefe Üniversitesi'nde psikoloji dersleri veriyor ve Sosyal Demokrat Birliği'nin kurucuları ve başkanlarından biridir. 2001-2004 yılları arasında Sırbistan Hükûmeti Başbakan Yardımcılığı görevinde bulundu ve Başbakan Zoran Đinđić'in öldürülmesinden kısa bir süre sonra Başbakanlık (17-18 Mart 2003) yaptı. Korać, uzun zamandır Sırbistan Parlamentosu üyesi ve 2008'den beri LDP liderliğindeki koalisyonun bir parçasıdır. Mayıs 2012 seçimlerinden sonra, Sırbistan Parlamentosunda Başkan Yardımcılığına seçildi. Nebojša Čović "Nebojša Čović"' (; d. 2 Temmuz 1958) Bir Sırp politikacı, iş adamı ve spor yöneticisi. Čović, Belgrad, Yugoslavya'da doğdu ve Belgrad Üniversitesi Makina Fakültesi'nden mezun oldu. 2000 yılında aynı üniversitede doktorasını aldı. Zoran Đinđić suikastından sonra, 12-16 Mart 2003 tarihleri arasında Sırbistan Başbakanı olarak görev yaptı. 2005 yılında Demokratik Alternatif partiyle birleşince Sosyal Demokrat Parti (SDP) genel başkanlığına getirildi. Parti 2010'da ortadan kalktı. Ocak 2016'da yolsuzlukla suçlandı. Milomir Minić Milomir Minić (Sırpça: Миломир Минић) (d. 5 Ekim 1950, Valjevo, Yugoslavya), 2000'den 2001'e kadar Sırbistan Başbakanı olan bir Sırp politikacıydı. Sırbistan Sosyalist Partisi üyesi olarak, Slobodan Milošević'in yakın bir ortağıydı. Yugoslav Federal Cumhuriyeti'ndeki Sırbistan'ın Beşinci Başbakanı ve 24 Ekim 2000'den 25 Ocak 2001'e kadar hüküm sürdü. Minić, 5 Ekim'de Miloševiç'i devirmesinin ardından birkaç hafta sonra iktidara gelen geçiş dönemi Hükümetini yönetti ve bunun sonucunda Başbakan Mirko Marjanović 21 Ekim 2000'de istifa etti. Hükümeti, 23 Aralık 2000 tarihinde olağanüstü parlamento seçimleri yapılıncaya kadar Sırbistan Demokratik Muhalefeti (DOS), Sırbistan Sosyalist Partisi (SPS) ve Sırp Yenileme Hareketi (DPT) 'den oluşuyordu. Jane Smiley Jane Smiley (26 Eylül, 1949) doğumlu Amerikalı, romancı. "A Thousand Acres" (1991) romanı ile 1992 yılında Kurgu dalında Pulitzer Ödülü'nü kazanmıştır. Los Angeles doğumlu Smiley, Webster Groves, Missouri, St. Louis, Missouri, St. Louis'in banliyösünde büyüdü. "Community School (Missouri) Community School" ve "John Burroughs School" 'dan mezun oldu. "Vassar College" 'da (1971) edebiyat bölümünden mezun olduktan sonra Iowa Üniversitesi'nde Güzel Sanatlar dalında yüksek lisans ve doktora derecesi kazandı. Smiley 1980 yılında ilk romanı "Barn Blind" 'ı yayınladı ve 1985 yılında "Lily" isimli kısa öyküsü ile O. Henry Ödülü'ni kazandı. William Shakespeare'in "King Lear" 'ından uyarlanan en çok satan romanı "A Thousand Acres" ile Kurgu dalında Pulitzer Ödülü'nü kazandı. Bu romanı 1997 yılında A Thousand Acres (film) olarak sinemaya uyarlandı. "The Age of Grief" adlı romanı, 2002 yılında Diş Doktorlarının Gizli Hayatları filmine uyarlandı. "Feminism Meets the Free Market" isimli makalesi "Washington Post" yazarÄ± Leslie Morgan Steiner'in "Mommy Wars" antolojisine girdi. Smiley şu an Nesiller boyunca bir Iowa ailesiyle ilgili bir roman üçlemesi olan ve ilk bölümü "Some Luck" 2014 Random House tarafından yayınlanan çalışmasına devam etmektedir.. Gürcistan Komünist Partisi (Sovyetler Birliği) Gürcistan Komünist Partisi (; ) Gürcistan'da 1920 ile 1990 yılları arasında faaliyet gösteren siyasi partidir. Gürcistan, başkent, Tiflis'e Kızıl Ordu'nun girdiği 25 Şubat 1921 tarihinden sonra Gürcistan Sovyet Sosyalist Cumhuriyeti olarak Sovyetler Birliği'ne katılmış ve Gürcü Bolşevik Filipp Makharadze liderliğinde komünist bir hükûmet kurulmuştur. Gürcistan'da 1924 yılında gerçekleşen Ağustos başkaldırısı sonrası, 1936 yılına kadar Transkafkasya Sovyet Federatif Sosyalist Cumhuriyeti'nin parçası oldu. Sovyet Sosyalist Cumhuriyeti dönemi boyunca ülke Samson Mamulia, Lavrenti Beriya, Candide Charkviani, Vasil Mzhavanadze ve Eduard Şevardnadze gibi Gürcistan Komünist Partisi Birinci Sekreterleri tarafından yönetildi. Nisan 1991 tarihinde Gürcistan'ın bağımsızlığını ilan etmesinden sonra partinin politik mirasçısı Gürcistan Komünist Partisi olmuştur. Creswell, Oregon Cresswell, Amerika Birleşik Devletleri'nin Oregon eyaletinde yer alan ve Lane ilçesinde yer alan bir şehirdir. Şehrin nüfusu 26 Kasım 2009 tarihinde toplam nüfusu 5,031'dir. Marie Stopes Marie Charlotte Carmichael Stopes (15 Ekim 1880 - 2 Ekim 1958), İngiliz doğum kontrolü ve kadın hakları savunucusu. 1920'li yıllarda Birleşik Krallık'ta doğum kontrolü üzerine eğitim veren ilk kliniği açan kişidir. Klinikteki çalışmaları, yayımladığı yazılar ve söylevleriyle başta Katolik Kilisesi olmak üzere çeşitli kurum ve kişilerin tepkisiyle karşılaşmıştır. İngiltere Kilisesi'nin katı tutumunun değişmesinde önemli pay sahibidir. Münih Üniversitesi'nde botanik üzerine doktorasını tamamladı. Daha sonra da Manchester Üniversitesi'nde ders vermeye