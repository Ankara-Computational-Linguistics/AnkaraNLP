suyada dayanıklıdır. BUTTÄ°M Plaza BUTTİM Plaza Bursa'nın en yüksek binasıdır.Binanın yapımı on yıldan fazla sürmüş ve 1996 yılında açılmıştır.Binada 45 cm çapında 28 metre uzunluğunda 360 adet betonarme fore kazıklar üzerine büyük bir radye temel üzerine oturmakta olup, 16.500 m² alana sahiptir. Plaza katlarında her birinde net 120 m² lik 4 adet büro yer almaktadır.4 adet insan asansörü ve 1 adet servis asansörü mevcuttur.Ayrıca binada çelik raylı sistem bulunur. Saturn V (anlam ayrımı) Saturn V 2009 Dünya Su Sporları Şampiyonası Dünya Su Sporları Şampiyonası ya da XIII FINA World Championships 17 Temmuz - 2 Ağustos 2009 tarihleri arasında Roma, Italya'da düzenlenen şampiyona. 5 ayrı disiplinde: atlama, yüzme, uzun mesafe yüzme, senkronize yüzme ve water polo yapılır. 16 Temmuz 2005'te Montreal, Kanada'da şampiyonanın Roma'da yapılacağı belli olmuştur. Atina (Yunanistan), Moskova (Rusya) ve Yokohama (Japonya) gibi ülkeleri geçen şehir şampiyonayı almayı başarmıştır. 185 ülkeden 2556 sporcu yarışmaya katılmıştır. WarnerMedia WarnerMedia, LLC (NYSE: TWX) Haber, müzik, televizyon, film, kitap, dergi, vb. yayınlayan New York City Merkezli, Dünya'nın en büyük medya şirketlerinden biridir. Başlıca CNN, TNT, Cartoon Network gibi kanalları barındıran yayın şirketi TBS ,Inc. AOL ve günümüzde en büyük film prodüksiyon ve tv yayın şirketlerinden biri olan Warner Brothers Entertainment Inc. 'nin, sahibidir. Bütün yan şirketleri : 3. Shy Love Shy Love, diğer adıyla "Shy Luv", 27 Kasım 1978'da Almanya'nın Wiesbaden kentinde doğan; Sicilya ve Porto Riko kökenine sahip Amerikalı pornografik film yıldızı, model, yönetmen, yapımcı ve menajer. Porno sektörüne 2003 yılında girmiştir. Love, Wiesbaden'de doğdu. Babası Amerika Birleşik Devletleri Silahlı Kuvvetleri'nde askerdi. Yedi yaşına geldiğinde anne-babası ve dört kız kardeşiyle birlikte ABD'deki New Haven, Connecticut'e taşındılar. Burada on altı yaşındayken liseden mezun oldu. Lise eğitiminin ardından bir lisans derecesi ve muhasebe alanında bir yüksek lisans yaptı. Böylece yetkin bir muhasebeci olarak eğitim kariyerini bitirdi. Love, 11 Mayıs 2006'da ABD'nin en bilindik gösteri programlarından Howard Stern Show'a katıldı. Romalı Katolik olarak büyüdü; ancak daha sonra Yahudiliği kabul ettiğini açıkladı ve evlendi. 2007'de Gamelink'e verdiği demeçte, kocasıyla olan ilişkisinin üçüncü kişi ilişkisi olduğunu ve kocasının da başka kadınlarla ilişkiye girdiğini söyledi. IMDb'ye göre, Love porno yıldızlığı'nın yanı sıra: yapımcılık, yönetmenlik ve yetenek menajerliği yapmaktadır. 250'den fazla yetişkin filminde oynayan Love, çeşitli zamanlarda televizyon programlarına da katıldı. 2004'te yönetmenliğe ve film yapımcılığına başladı. Daha sonra kurduğu yetenek ajansıyla, yetişkin filminde başarılı olabilecek genç yıldızları sektöre kazandırmaya başladı. Memphis Monroe ve Lisa Daniels sözleşme imzaladığı ilk kızlardan oldu. Ocak 2008'de açılan ve adı 13 Pure olan "gece kulübü"nün yarı sahibidir. Yönetmenlik ve yapımcılık yaptığı filmler içinde homoseksüel ve eşcinsel yapımlarda vardır. Floransa Büyük Sinagogu Floransa Büyük Sinagogu, (İngilizce:Great Synagogue of Florence veya İtalyanca: Tempio Maggiore) İtalya'nın Floransa kentinde bulunan bir sinagogdur. Sinagog 1874 ve 1882 yılları arasında yapıldı. Yapının mimarları Mariano Falcini, Profesör Vincente Micheli ve Marco Treves (bir Yahudi) idi. Onların dizaynları İslam ve İtalyan Dünyasının mimari gelenekleriyle birleşti. Traverten ve granit katmanlar duvar işinde birbiri ardına, Siena Katedrali'ndeki benzeri gibi çizgili, yollu efektler yaratarak geldi. Eski fotoğraflar, göz alıcı kırmızı ve bej çizgileri gösterir. Fakat taşın göz alıcı renkleri zaman içinde canlılığını daha çok benekli efekte bırakarak kaybetmiştir. Sinagogun genel planı Aya Sofya'nınki gibi haç şeklindeydi. Köşedeki kuleler atnalı biçimi yarı kemerlerle yeniden canlanan Fas mimari stiliyle soğan kubbe ile yükseldi. Üç atnalı kemeri ana girişte oluşmaktadır. Yapının içi Fas mimari stili desenleriyle "her bir kare inç renkli dizaynlarla" kaplanmıştır. İçerdeki mozaikler ve freskler Giovanni Panti tarafından yapılmıştır. Giacomo del Medico büyük kemeri dizan etmiştir. İkinci Dünya Savaşı'nda faşist orduları sinagogu araç deposu olarak kullandılar. Ağustos 1944 yılında geri çekilen Alman orduları İtalyan faşistlerle sinagogu tahrip etmeye çalışıyordu. Fakat İtalyan direnişçiler patlayıcıların pek çoğunu tahrip etmeyi başardı ve yapı sadece sınırlı bir miktar zarar gördü. Sinagog savaştan sonra restore edildi. Yapı tekrar 1966 yılındaki sel felaketinden sonra tekrar restore edildi. Floransa Büyük Sinagog'u geniş bir şekilde zevkle seyredilmektedir. Örnek: http://www.jewishtuscany.it TorrentFlux TorrentFlux Web servisleri kullanan bir BitTorrent arabirimidir. Linux ve MacOSX desteklidir. Windows versiyonu biraz farklıdır. Apache ve LightTPD web servisleri ile çalışmaktadır. TorrentFlux'un çalışması için sistemde kurulu olması gereken yazılımlar aşağıdaki tablodadır.. Linux: Debian, Ubuntu, Gentoo, RedHat, Fedora ve Diğer yüzlerce sürüm. Apache LightTPD MySQL SQLite PostgreSQL 4.3.x sürüm ya da üst sürümlerinden biri 2.2 sürüm veya üst sürümlerinden biri 5.6 sürüm veya üst sürümlerinden biri (Opsiyonel servisleri için gereklidir.) Ankara Marşı (anlam ayrımı) Ankara Marşı şu anlama gelebilir: Ankara Marşı Ankara Marşı, Ankara'yı konu alan marş. Türkiye'de ilkokullarında öğretilir. Şiiri Aka Gündüz tarafından yazıldı ve Halil Bediî Yönetken tarafından bestelendi. Eser sahibi bulunamadığı için Kalan Müzik ve TRT'nin ücretsiz dağıtmayı planladığı "Türk Marşları" albümüne konulmadı. Hoş Gelişler Ola Hoş Gelişler Ola, Kars ilinde 1926 yılında bestelenen bir marştır. Atatürk'ün 1926 yılında Latife Hanım'la beraber ilk kez Kars'a gelişinde, "Kars Türk Ocakları" üyeleri onu karşıladıkları zaman bu marşı söyleyip Türk bayrağı eşliğinde Kafkas Oyunları oynamışlardır. Bu eser Terekeme Türklerinden Yetim Mehmet Bey (Türkel) tarafından Tiflis'te hazırlanmıştır. 2003 FA Cup Finali 2003 FA Cup Finali, 2002-03 FA Kupası turnuvasının final maçıdır. Arsenal ile Southampton arasında Londra'daki Milenyum Stadyumu'nda 17 Mayıs 2003 tarihinde oynanmıştır. Arsenal bu maçı 1-0'lık sonuçla kazanmıştır. Galibiyeti getiren golü ise 38. dakikada Robert Pirès kaydetmiştir. Bu kupaya rağmen Arsenal, Premier League'de sezonu 2. tamamlamıştır. Gazi MeÅŸal Acil el-Yaver Gazi Meşal El Yaver (Arapça: غازي مشعل عجيل الياور‎) (d. 11 Mart 1958, Musul, Irak), Iraklı siyasetçi, inşaat mühendisi ve Irak eski cumhurbaşkanı. 2006'da Saddam Hüseyin'in idam edilmesinden sonra yasal olmayan bir şekilde Irak devlet başkanı olmuştur. Irak Baas Partisi yönetimini de alan El Yaver Baas Partisi'ni geliştirmek için çaba harcamıştır. Ancak 2003'te ABD lideri George W. Bush nükleer silah ürettiği gerekçesiyle ülkesini işgal etmeye başladı. Liderliği ve Baas Partisi devrildi. Saddam'la birlikte Körfez Savaşı sırasında milyonlarca insanı öldürdüğü suçuyla yargılanmaya başladı. 12 Mayıs 2004'te karar verildi ve Saddam Hüseyin'in partisindeki yöneticilerin idamına (Taha Yasin Ramazan dahil, El Yaver'inse 4 yıl hapis cezasına çaptırılmasına karar verildi. Ancak 2005'te temyiz mahkemesine gitti ve mahkeme tarafından affedilerek tahliye edildi. Uday Hüseyin'i ABD askerlerinden saklayan aşirete mensup olduğuna dair söylentiler bulunmaktadır. 2005 FA Cup Finali 2005 FA Cup Finali, 2004-05 FA Cup turnuvasının final maçıdır. Arsenal ile Manchester United arasında Cardiff'teki Milenyum Stadyumu'nda 21 Mayıs 2005 tarihinde oynanmıştır. Bu maçın normal süresi ve uzatmaları 0-0 sonuçlanmıştır. Neticede Arsenal penaltılarda maçı 5-4 kazanmıştır. Daha önce 1991, 1994, 1995, 1996, 1999 ve 2004 finallerinde de oynayan Roy Keane, 7. kez FA Kupası Finali'nde forma giymiştir. Multi Channel Developers Multi Channel Developers, kısaca MCD, Oflaz ailesi tarafından 1998'de kurulan Türk medya grubu. Birçok yabancı kanalın Türkiye dağıtımcılığını yapmaktadır. Başlarda yalnızca Türkiye'de yayınlanmasını sağlarken, daha sonra bu kanalların yerel versiyonlarını oluşturmuş ve bunları yayına sokmuştur. National Geographic, Eurosport, Eurosport 2, RTL, sat.1, n-tv, Travel Channel, Performance, Hallmark gibi iş kanalların Türk televizyonlarında yer bulmasını sağladı. Mayıs 2005'te Nickelodeon'ın Türkiye yayına başlamasıyla Viacom-MCD ortak girişimi başlamış oldu. Ekim 2006'da MTV Türkiye'nin açılmasıyla da bu ortaklık büyümeye devam etti. MCD, MTV Networks kanalların Türkiye lisansörü oldu ve dağıtım, yayın, yönetim, pazarlama, halkla ilişkiler ve reklam faaliyetlerini yürüttü. 6 yıllık bu ortak girişim, Viacom International Media Networks ile MCD'nin, Nickelodeon ve MTV Türkiye televizyon kanalları ile ilgili Ağustos 2011'de şirketleri ayırmasıyla sona erdi. MCD, Aralık 2005 tarihinden itibaren Eurosport ve Eurosport 2 kanallarının Türkçe prodüksiyon haklarını aldı. Daha sonraki yıllarda Sci-Tech, SinemaTV, SinemaTV2, SinemaTV Aile, SinemaTV Aşk, SinemaTV Aksiyon, SinemaTV 1001, SinemaTV HD, SinemaTV HD2, Dizi TV, FilmClub, FilmClub2, BBC Entertainment, BBC HD, BBC World, BBC Lifestyle, BBC Cbeebies, BBC Knowledge, Euronews, Eurosport, Eurosport2, Eurosport HD gibi pek çok kanalı Türkiye'de yayın hayatına sokmuştur. 31 Ağustos 2011'de MTV ve Nickelodeon'ın haklarını devretmesi ile bu frekanslarda Animex anime ve çocuk kanalını kurdu ve yayına soktu; test yayını bittikten sonra 3 Şubat 2012'de yayın hayatına Kidz TV olarak devam etti. 15 Mart 2016'da A+E Network iş birliği ile 26 Nisan 2016'da Lifetime Türkiye kanalının yayına geçeceğini duyurdu. 2018 yılında kurdukları dijital platform Filbox ve promosyon kanalı Fil TV kapatmış, 2008 yılından beri birçok serisiyle yayın yapan Sinema TV kanalları da bu yıl ellerinden çıkmıştır. Haydutlara Karşı Savaş Haydutlara Karşı Savaş (İspanyolca: "Lucha Contra Los Bandidos"), Küba’da Fidel Castro yönetimine karşı özellikle Escambray Dağlarında yaşanan silahlı ayaklanma. Ayaklanma büyük ölçüde toprak reformu kapsamında topraklarına el konan orta büyüklükteki toprak sahiplerince gerçekleştirilmiştir. 1959 yılındaki Küba Devrimi ile iktidara gelen 26 Temmuz Hareketi ekonomik ve sosyal alanda anti-kapitalist uygulamaları gerçekleştirir. Tarım alanında ise büyük toprak sahiplerine ait olan araziler kamulaştırılarak yoksul köylülere dağıtılır ve kooperatifler kurulur. Bu uygulama sonucunda eski toprak sahipleri ayaklanacak ve anti-komünist bir direniş hareketi başatacaklardır. Castro hükümetine karşı dağlarda silahlı direniş başlar. Rahatsızlığın kaynağı aslında iktidarın elde edilmesiyle birlikte başlar. Castro’nun fazla sola yakınlaştığını düşünen ve o zamana kadar Batista rejiminin devrilmesi için destek veren toprak sahipleri desteklerini çekeceklerdir. Kırdaki bu gerilla savaşı Batista’ya karşı verilen savaştan daha uzun sürecek ve daha zorlu olacaktır. Escambray Dağlarındaki ayaklanma 1965 yılında tamamen bastırılacaktır. Ayaklanmacılar arasında eski Batista güvenlik güçlerinin yanı sıra Batista’ya karşı savaşmış olan Osvaldo Ramirez ve William Alexander Morgan gibi anti-komünist komutanlar da bulunmaktaydı. Kırdaki direnişçiler ilk başlarda CIA tarafından desteklense de sonraları yardımlar azalacaktır. Domuzlar Körfezi Çıkarmasının başarısız olmasından sonra ise ABD ve CIA desteği kesilecektir. 1961 yılında Domuzlar Körfezi fiyaskosundan sonra direnişçiler saldırıya geçecektir. Osvaldo Ramirez, Fidel Castro’nun temsilcisi olan Faure Chomon ile Escambray Dağlarında görüşür ancak Castro’nun teslim olmaları yönündeki teklifini reddeder. Direnişçilere karşı savaşan Küba kuvvetlerinin başında Victor Dreke, Raul Menendez Tomaşeviç ve Lizardo Proenza bulunmaktadır. Ayrıca daha sonra Domuzlar Körfezi Çıkarmasına karşı da savaşacak olan Francisco Ciutat de Miguel de harekata katılacaktır. Escambray Dağlarına gönderilen komutanlar direnişçilerin etrafındaki çemberi sürekli daraltacak ve karış karış aranan dağlar anti-komünist savaşçılardan temizlenecektir.Bu harekata "Limpia del Escambray" (Escambray Temizliği) denir. Küba düzenli birlikleri sayısal üstünlük, erzak desteği ve yerel halkın yardımlarıyla direnişçileri bölgeden sökecektir. Karnak (ÅŸehir) Karnak, Türk Dili'nin en eski ve değerli sözlüklerinden Divânu Lügati't-Türk'te "قرناق Karnak" ""Oğuz şehirlerinden biri"”. şeklinde tanımlanmıştır. ""Bilād al-Guzziyya"" yani Oğuz ilinde bir Oğuz şehridir. O dönemde Siri Derya havzasında nehrin sağ yakasında biraz ileride konumlanmıştır. Oğuz şehirleri hakkında araştırmada bulunan Rus Kazıbilimci Sergey Pavlovitch Tolstov el-İdrîsî'nin batıda Aral denizi, doğuda Taşkend ve kuzey-batıda "Murgar Dağları" (bugünkü adı: "Murgajar-tav") arasındaki Oğuz bölgesi hakkında şu bilgileri verir: ""Oğuz şehirleri çoktur. (Bu şehirler) şimalde (kuzeyde) ve doğuda karşı karşıya sıralanır. (Oğuzların) erişilmez dağları ve (bu dağlarda) müstahkem kurganları vardır ve beyleri buralarda saklanır, eşyaları ile yiyeceklerini muhafaza ederler (Bu beyler) bu ilin koruyucusudur."" Kaşgarlı Mahmud'un çizdiği harita'da "جبل قراجق "Cebel-i Karaçuk" dağlarının güneyinde ""Bilād al-Guzziyya"" yani Oğuz ilinde, isimleri yazılmamış üç tane yan yana işaretlenmiş şehirlerden birisi olduğu varsayılır. Ayrıca karnak sözü; "قرناق karnak" “karnak er = "koca karınlı adam."” veya "قرناق ات karnak at" ""koca karınlı at."" gibi "koca karınlı" anlamında kullanılmıştır. Taşağıl, Siverek Taşağıl, Şanlıurfa ilinin Siverek ilçesine bağlı bir mahalledir. Ä°kinci Soluk İkinci Soluk, 1966 Fransa yapımı modern kara filmdir. Özgün adı Le Deuxième Souffle olan film ABD'de Second Breath ve Second Wind adlarıyla gösterilmiştir. Fransız gangster filmlerinin ünlü yönetmeni Jean-Pierre Melville'in yönettiği bu filmin senaryosunu da yine Melville, gerçek bir suçlu olan José Giovanni'nin kısmen kendi anılarına dayandırdığı "Un Reglement de Comptes" adlı romanından yazarın kendisiyle birlikte uyarlayıp yazmıştır. Başlıca rollerini Lino Ventura, Paul Meurisse, Raymond Pellegrin, Christine Fabréga ve Marcel Bozzuffi'nin paylaştıkları filmin siyah beyaz görüntülerini Marcel Combes çekmiş, müziğini ise Bernard Gérard yapmıştır. 2007 yılında Alain Corneau filmi aynı adla yeniden çekmiştir. Daniel Auteuil ve Monica Bellucci'nin başrollerini paylaştıkları bu yeni versiyon bu kez Türkiye'de İkinci Nefes adıyla gösterime verilmiştir. 'Gu' lakaplı azılı gangter Gustave Minda (Lino Ventura) hapisten kaçtıktan sonra bazı gansterlerden tehditler alan kızkardeşi 'Manouche' (Christine Fabréga)'un gece kulübüne gelir. Bir yandan onun sorununu çözmeye çalışırken, diğer yandan da ülkeden kaçabilmek için son kez büyük bir soygun işine girer. Ancak peşinde işini çok iyi bilen, tecrübeli bir polis dedektifi Blot (Paul Meurisse) vardır. 'Gu' (Gustave'ın kısaltılmışı) (Lino Ventura), altın taşıyan bir tren soygununda yakalanmış ve ömür boyu hapse mahkûm edilmiştir. Ancak cezasının 10 yılını doldurduktan sonra iki arkadaşıyla birlikte cezaevinden firar eder. Yüksek duvarlardan atlamayı, tırmanmayı, koşmayı gerektiren bu kaçışta oldukça yaşlanmış ve yavaşlamış olan Gu'ya yanındaki mahkûmlar yardım eder. Zaten mahkûmlardan biri bu esnada duvardan düşerek ölür. O içeri girdiğinden beri Paris'te işler değişmiş, yeraltı dünyasını Ricci ailesi yönetmeye başlamıştır. Büyük kardeş Paul Ricci (Raymond Pellegrin) işlerin Marsilya ayağını yürütürken, kardeşi Jo Ricci (Marcel Bozzuffi) Paris'i idare etmektedir. Gu'nun kızkardeşi 'Manouche' (Christine Fabréga)'un işlettiği rakip lokanta/gece kulübü de Jo Ricci'nin adamlarınca basılır, eski bir sabıkalı olan, aynı zamanda da Gu'nun arkadaşı ve eski ortağı barmen Alban (Michel Constantin) baskına gelenlerden birini vurur. Gu, kızkardeşinin mekanına gelir ve bağlantıları sayesinde onu Jo'nun haraç listesinden çıkartır, çünkü yeraltı dünyasında halâ bir saygınlığı vardır. Hayatı boyunca hiç kimseyi ele vermemiş olması yıllar içerisinde onu güvenilir biri yapmış ve bu sayede camiada birçok dost edinmiştir. Diğer yandan çok tecrübeli, soğukkanlı ve burnu iyi koku alan bir polis dedektifi olan Blot (Paul Meurisse) bu işlerin peşindedir. Yeraltı dünyasını çok iyi tanıyan Blot yasaların katı kurallarına uymayan, kendi metodlarıyla çalışan bir kanun adamıdır. Gangsterlerden bazılarıyla dost olmuştur. Suçlulara aman vermez ancak bunu yaparken asla sertliğe başvurmaz, buna karşılık Marsilya'daki meslektaşının suçlulara karşı başvurduğu gaddarca yöntemleri de hiç tasvip etmez, hatta bu sert yöntemlerin basına sızmasına bile hiç çekinmeden yardımcı olur. Gu, bir süre Paris'te terkedilmiş bir evde kalır. Bu sırada kızkardeşi ve barmen Alban ona bakarlar. Sonra da bir tekne temin edip ülke dışına kaçmak için Marsilya'ya geçer. Burada da bir köy evinde saklanırken eski rakiplerinden bir soygun teklifi alır. Zaten paraya çok ihtiyacı vardır. On yıl ara verdiği hayatında ikinci perde başlamaktadır, bu yaşlanmakta olan ganster için "ikinci bir soluk" alma olacaktır, yeniden bir canlanma yaşayacaktır (filmin adı burdan gelmektedir). Gu ve eski rakipleri birlikte platin taşıyan bir banka aracını soyarlar. ve paylarına düşen platinleri paylaşarak saklanırlar. Aslında Gu ve Blot arasındaki ilişki bir bakıma Heat (1995) filmindeki Robert De Niro ve Al Pacino arasındaki ilişkiyi andırır. Görevlerine sonuna kadar sadık olan hırsız ve polisin bir yandan da birbirlerine saygı ve empati duyması burada da vardır. Ancak Paris'li dedektif Blot'un aksine kural tanımayan Marsilya polisi hem hile ile Gu'nün ağzından laf alarak teybe kaydeder hem de ona işkence yapar. Oysa arkadaşlarını ele vermediği için yeraltı dünyasında bir şöhret yapmış olan Gu, ispiyoncu olarak tanınmaktansa ölmeyi tercih edecek bir adamdır. Polisle çete üyeleri arasında sıkışan Gu'nün hırsızların arasında onur kavramının olamayacağını öğrenmesi çok sürmez, önce kendisine işkence yapan Marsilyalı polis şefini sonra da kendisine inanmayan çete üyelerinden üçünü öldürür ama kendi de vurularak ölür. Le Deuxième Souffle (anlam ayrımı) Meçhul Asker Anıtı (Çanakkale) Meçhul Asker Anıtı, Çanakkale Şehitler Abidesi eski temsili şehitliğin ön tarafında yer almaktadır. 10 Mart 2003 tarihinde Türkiye'nin Avustralya büyükelçiliğine teslim edilen meçhul bir şehit Türk askerinin başını elçilik yetkilileri Türkiye’ye gönderdiler Bedeni Anafartalar Aruburnu bölgesinde yatan askerin başı 18 mart 2003 tarihinde dini ve resmi törenle bugünkü Çanakkale Şehitleri Anıtı kabirler bölümünde yer alan şehit kabrine defnedilmiştir. Gelibolu'da telef olan katırların ad ve numaralarını dahi kayıt altına alan Avustralya kesik başı Avustralya'ya götüren kişiyi açıklamamıştır. Adli tıbbın “caucasian” yani beyaz ırktan olarak nitelendirdiği bu başı Türk yetkililer Kafkasya'lı olarak kabul ettiler ve Devlet töreniyle Tükiye'ye geri getirilmesine izin vermişlerdir. Refik el-Hariri suikastÄ± Refil el-Hariri suikastı, Lübnan'ın eski başbakanı Refik el-Hariri'yi hedef alan ve beraberinde 22 insanın da hayatına mal olan 14 Şubat 2005 tarihli bir suikasttır. 100'den fazla insanın yaralandığı bombalı saldırının Suriye ve Lübnan derin devletinin planlaması sonucu gerçekleştiği iddiaları ortaya atıldıysa da, Suriye bu iddiaları reddetmektedir. Bungarus Bungarus Güney ve Güneybatı Asya'da yaşayan elapidae ailesinden zehirli bir yılan cinsidir. Çoğunlukla kraitler olarak alınan cinsin 12 türü ve 5 alttürü vardır. Kraitler genellikle 1 le 1.5 m arasında uzunluğa sahiplerdir. Pama ("B. fasciatus") 2.5 m uzunluğa erişebilir. Çoğu krait türünün siyah veya açık renkli kalın şeritlerle dizili parlak pulları bulunur. Kraitler yılan yiyicidirler ve öncelikli avları (zehirli türler de dahil olmak üzere) diğer yılanlardır. Ayrıca küçük kertenkelelerle de beslenirler. Bermuda Şeytan Üçgeni Bermuda Şeytan Üçgeni, Atlantik Okyanusunda, geçmişte çok sayıda uçak ve geminin kaybolduğu bölge. Eskiden manyetik olduğu sanılan fakat günümüzde okyanus akıntılarının etkisiyle oluşan bir doğal gaz kaynağına ev sahipliği yaptığı düşünülen bir alandır. Bu bölge Amerikan sahil koruma örgütünün 7 nolu bölge müdürlüğünün 5720 sayılı sirküler yazısında şöyle tarif edilmektedir: ""Bermuda üçgeni ya da şeytan üçgeni diye anılan hayal ürünü yer, Atlantik'te, ABD'nin güneydoğu kıyılarında, açıklanamayan gemi, tekne ve uçak kayıplarının çok yüksek oranda yer aldığı bir alandır. Bu üçgenin köşelerinde Bermuda, Florida'daki Miami, ve Puerto Rico'daki San Juan olduğu kabul edilmektedir." Uzun yıllar boyunca kimsenin tatmin edici bir açıklama getiremediği bu esrarengiz olay, içinde bilim insanlarının da bulunduğu pek çok insan tarafından "doğaüstü bir takım güçlerin eseri" zannedildi. Bu açıklamalar arasında kayıp kıta Atlantis'in orada bulunup (bu düşünceyle paralel olarak Atlas Okyanusu ismini almıştır) Kayıp Kıta'nın hiçbir zaman anlaşılamayan teknolojik ve manyetik kayıp aygıtlarından birinin etkisinden veya o bölgenin defalarca Dünya dışı varlıkların ziyaretlerinde orada yarattıkları manyetik alanın bir etkisi olduğu, hatta Kristof Kolomb'un bile tuttuğu günlüklerde, o bölgede gökyüzünde uçan tanımlanamaz cisimlerden bahsedildiği iddia edilmiştir. Öte yandan meydana gelen olayları ani hava değişimleri, metan gazı çıkışı, gel-git dalgaları, sıcak su akıntısı gibi nedenlere dayandıranlar da olmuştur. Bu esrarengiz üçgen ile ilgili olarak yapılan son iddia ise uzun yıllardır devam eden araştırmaların birkaç yıl önce bir sonuç verdiğinin iddia edilmesi ile ortaya çıktı. Bu son iddiaya göre tüm bu gizemli olaylar aslında basit bir doğal gaz meselesi idi. Yer altından fışkıran doğal gazlar, sadece yüksek kara parçalarından değil, deniz ve okyanus tabanlarından da çıkarlar. Çünkü deniz tabanları da üstü suyla kaplanmış alçak kara parçalarıdır. Ancak, okyanusların derinliklerindeki bölgelerden çıkmak isteyen doğal gazlar, oradaki çok düşük ısının da etkisiyle katı hâle dönüşürler ve "hidrat" denilen beyaz ve tebeşirimsi bir madde hâline gelirler. Çok derinlere dalabilen robot kameralarının bu bölgedeki karbeyaz okyanus tabanını ve bazı gemi enkazlarinı resimlemesinden sonra konuya şu bilimsel açıklama getirilmiştir: Bu bölge, Gulf Stream denilen sıcak su akıntısının da geçtiği yerdir. Tabanın bazen ısınması yüzünden, bu "tebeşir gazlar" erir ve sudan hafif oldukları için yüzeye doğru yükselirler. O anda, tabandan yüzeye kadar suyun yoğunluğu azalır. O sırada oradan geçen ne varsa, derin bir kuyuya düşer gibi hızla okyanusun dibini boylar. Çünkü, yoğunluğu düşen su, gemileri taşıyacak kaldırma kuvvetini oluşturamaz. Gazın yükselmesi sona erince yoğunluk tekrar eski haline döner ve geride hiçbir iz kalmadan kocaman gemiler kilometrelerce derine gömülmüş olurlar. Uçakların düşerek kaybolması ise yine aynı sebeptendir. Yüzeye çıkan doğal gazlar, havadan da hafif oldukları için yükselmeye devam ederler. Bu kez yoğunluk azalması, bölgenin üzerindeki atmosferde oluşur. Oradan tesadüfen geçen jet motorlu veya pervaneli bir uçak hemen irtifa kaybeder ve motorları durur. Çünkü, jet motorlarındaki benzinin yanması için oksijene ihtiyaç vardır ve düşük yoğunluklu havanın içindeki oksijen miktarı motorların çalışması için yeterli değildir. Pervaneli uçakta ise uçağın havada kalabilmesi için uçağa etkiyen kaldırma kuvveti, havanın yoğunluğu düşmesinden dolayı azalır. Böylece uçak da, hızla okyanus tabanına doğru inişe geçer. 3. Bermuda Şeytan Üçgeninin Sırrı Çözüldü http://www.ntv.com.tr/galeri/teknoloji/bermuda-seytanucgeniningizemi- cozuldu,_ywtr2aDNka1fejzZZYg6Q Bobby Robson Robert William "Bobby" Robson İŞN, (18 Şubat 1933 - 31 Temmuz 2009), Sir unvanına sahip İngiliz emekli millî futbolcu ve İngiltere millî futbol takımıyla çeşitli Avrupa kulüplerinde görev yapmış teknik direktör. 1950-1968 arasındaki başarılı futbolculuk kariyerinden sonra teknik direktörlüğe başladı. PSV, FC Barcelona, FC Porto ve Sporting Lizbon'da önemli başarılar kazandığı gibi İngiltere millî futbol takımını 1990 senesinde İtalya'da düzenlenen Dünya Kupası'na taşıdı (Euro 1988'de İngiltere'nin ilk 3 maçında 3 yenilgi almasıyla büyük eleştirilere maruz kalsa da). Teknik direktörlük kariyerini İrlanda millî futbol takımında "özel danışman" sıfatıyla aldığı görevle sonlandırdı. Robson, ölümüne kadar Newcastle'ın onursal başkanı sıfatını kazanmıştır. 1991'de kanser teşhisi konulan ve kanserle mücadele için bir vakıf kurmuş olan Robson, 31 Temmuz 2009 tarihinde mücadele verdiği hastalığına yenik düştü. Eylül 2009'da Alex Ferguson, Fabio Capello, Bobby Charlton gibi isimler, yaklaşık 1000 kişiyle birlikte Robson'u Durham Katedrali'nde andı. Ipswich Town F.C'de UEFA Kupası kazanan menajerini kazandığı için biliniyordu. Invaders Must Die Invaders Must Die The Prodigy adlı elektronik müzik grubunun beşinci albümüdür. "Take Me to the Hospital". etiketiyle yayınlanmıştır. Suvar (ÅŸehir) Suvar veya Suar, Divân-ı Lügati't-Türk'te; "صُڤَر Suvar" ""bir Türk boyu"" ve ""bir şehir adı."" şeklinde tanımlanmıştır. Ayrıca "سخسين Saxsın" “"Bulgarlara yakın bir şehirdir."”. Bu, ("Suvar") dır. Ayrıca "بلغار Bulgar" “"herkesçe tanınmış olan bir Türk şehri"”. gibi diğer bilgiler verilmiştir. Kaşgarlı Mahmud'un çizdiği haritada Aral Gölü'nün batısında "مأسكأن قيپثهَق" ""Mesken-i Qypchaq"" yani Kıpçak ilinin kuzeyinde ve Etil Nehri'nin sol tarafında konumlanan bir şehirdir. İdil Nehri'nin sol kolu (kaynağı) Ütek nehrinin yukarısında kuruludur. 1236 yılındaki Moğol işgalindan sonra Volga Bulgar şehri önemini yitirmiştir. Günümüz Tataristan Cumhuriyetinde "Spassky" (Спасский) bölgesinde, denizden 149 metre yükseklikteki Kuzneçixa ("Kuznechikha") köyünde bulunan yıkılmış saray ve şehir duvarlarının tarihi Suvar şehrine ait olduğu tahmin edilir. Suar keza Suvar olarak da yazılır, fakat Suvar ayrıca Dağıstan şehri'dir ki, 8. yüzyıldan önce Sabirler tarafından kurulmuştur. Suar ("su-ar" 'su ir leri, keşeleri) aynı zamanda "sabir" şeklinde de kullanılmıştı. Suvar Orta Çağ'da (9. - 14. yüzyılları arasında) bir İdil boyu Bulgar şehri kalmış ve 948 ile 975 yılları arasında Suvar Beyliği ("Suar bäklege")'ne başkentlik yapmıştır. Suvar Beyliği, 11. yüzyıldan sonra, 13. yüzyıla kadar bir yarı-özerk eyalet olarak İdil Bulgarlarına bağlı kalmıştır. Suvar BeyliÄŸi'nin bilinen Taşkale Taşkale şu anlamlara gelebilir: Zeytinköy, Selçuk Zeytinköy, İzmir ilinin Selçuk ilçesine bağlı bir mahalle. Zeytinköy Cumhuriyet öncesi bir Rum çiftliği idi. Mahallenin önündeki gölün ismi de Alaman gölü diye bilinirdi. Mahallenin civarında özellikle Alaman boğazı adı verilen ve Gölova'ya doğru uzanan vadide birçok maden ocağı vardır. Bu ocakların Almanlar tarafından işetildiği, gölün de bu isimle anıldığı bilinmektedir. 1924 mübadelesi ile bu çiftliğe Selanik muhacirleri yerleştirilerek bir köy oluşturuldu ve adına da dağlarında bol zeytin ağacı olmasından dolayı Zeytinköy adı verildi. Uzun yıllar Alaman gölü olarak o geniş ova bu adla anıldı. 1960'lı yıllarda göl kurutuldu. Arazi köye yerleşenlere kira karşılığı dağıtıldı. Bir süre tarım yapıldı fakat deniz suyunun gelmesiyle tekrar çoraklaştı, ekilmedi ve yine 1960'lı yıllardaki hâline döndü ve 1990'lı yıllardan sonra da kuş cenneti olarak millî park ilan edildi. 2007 yılından sonra da İzmir Büyükşehir Belediyesi sınırlarına dahil edildi. Selçuk ilçe merkezine 14 kilometre, Kuşadası merkezine 23 kilometre, İzmir il merkezine ise 89 kilometre mesafededir. Ä°taat İtaat kelimesi (Ar. إِطَاعَة) birine uymaktan kaynaklanır ve sırf dışa yansıyan davranıştan içten gelen bir tutumdur. İtaat, prensip olarak emir veyâ yasaklara uymaktır. İtaat, bir otoritenin isteklerine boyun eğmek, bir emire uymak, bir talebi yerine getirmek veya yasaklanan bir şeyi terk etmektir. Otorite, genelde bir kişi veyâ birlik olursa da iknâ eden bir ide, bir tanrı veyâ kişinin vicdânı olabilir. İtaatın zıddı itaatsizliktir. Maki Horikita Maki Horikita (Japonca: 堀北 真希, Horikita Maki, 8 Ekim 1988, Kiyose, Tokyo), Japon oyuncu. U-15 idolü olarak 2003 yılında oyunculuk kariyerine başladı. Japon televizyon dramaları, Tv ve dergi reklamları ve filmlerde oynadı. Horikita Maki, ailesindeki üç kızdan en büyüğüdür ve 6 Ekim 1988'de Tokyoda doğmuştu. Çocukluk zamanlarında yazları arkadaşlarıyla basketbol ve beyzbol oynamaktan çok hoşlanırdı. Ortaokula geldiğindeyse, kızlarla prensesçilik oynamaktan daha çok, erkeklerle Dragon Ball oynamaktan zevk alırdı. Ortaokul yıllarında öğrenci konseyi başkan yardımcısı ve basketbol kulübününde yardımcı kaptanıydı. Çeşitli yazılarda da, "3-C'nin patronu" olarak tanımlanırdı. Bu da daha çok, sınıfın lideri olduğunun kanıtıydı. Eğitimini tamamlayıp mezun olduktan sonra, Chuo üniversitesi giriş sınavını geçti, fakat oyunculuk kariyerini daha ön planda tutma kararı aldı. Slant Magazine Slant Magazine, film eleştirileri yapan, müzisyenler, aktörler ve müzisyenlerle röportajlar yapan bir internet yayınıdır. Site 2001 yılında açıldı. Slant, iki farklı oylama sistemi kullanmaktedır. Filmler ve televizyon programları geleneksel olarak 4-yıldızlı sistemde oylanırken, albümler ve DVD'ler de 5-yıldızlı sisteme göre oylanır. Simon West Simon West (d.1961-Letchworth, Hertfordshire) İngiliz Amerikan film yönetmeni.Simon West aslında reklamlar yönetiyordu.Budweiser reklamını da Simon West yönetmiştir.Film yönetmenliği kariyeri ise 1997'de Con Air filmi ile başladı. 1997 yılında Nicolas Cage ve John Malkovich'in başrol oyuncusu olarak oynadığı Con Air filmini yönetti.1999 yılında ise The General's Daughter adlı filmi yönetti.2001 yılında Angelina Jolie'nin de oynadığı filmini yönetti. Morrígan Mórrígan veya Morrígan ("Büyük Tanrıça" veya "Hayalet Tanrıça"), Morrígu, Morríghan veya Mor-Ríoghain olarak, zaman zamansa çoğul bir şekilde Morrígna olarak da anılan İrlanda mitolojisi figürü. Her ne kadar metinlerde açık bir şekilde bir tanrıça olarak tanımlanmasa da, önceleri bir tanrıçaymış gibi gözükmektedir. Egemenlik, kehânet, savaş ve savaş alanındaki ölümle ilişkilendirilen Morrígan gerek tek başına gerekse üçlü tanrıça olarak ele alınabilir bununla birlikte üçlü tanrıça gruplaması kesin değildir; en yaygın üçlü Morrígan, Badb, ve Machayken Nemain, Fea, Anann ve diğerleriyle de üçlü tanrıça görüldüğüne rastlanılabilir. Üçlü tanrıça formunda üçlemeyi oluşturan tanrıçaların her birinin savaşın farklı bir yönünü temsil ettiği söylenebilir. Genel olarak Morrígan, Cermen Valkyrielerle karşılaştırılabilecek bir tür savaş tanrıçası olsa da, özellikle büyükbaş hayvanlarla ilişkilendirilmiş olması zenginlik, bereket ve toprak ile de ilgili bir rolü olduğu fikrini yaratmıştır. Genellikle karga veya kuzgun formunda olan Morrígan'ın karga formunda savaşçıların üzerinde uçtuğuna inanılır, Ulster Döngüsüde ise yılanbalığı, kurt ve inek formlarını almaktadır. Morrígan'ın isminin anlamı konusunda ihtilaf vardır. Doğrudan bir şekilde "büyük kraliçe" olarak yorumlanabilir: Eski İrlandaca "mór", büyük; "rígan", kraliçe, ki bu hipotetik Proto-Keltik *"Māra Rīganī-s"'den türer. Bununla birlikte isim metinlerde "o" harfinin üzerinde fonetik belirtke içermez. Alternatif olarak, "mor" (fonetik belirtke olmaksızın) Eski İngilizcedeki "maere" ve İskandinav "mara" ile soydaş bir şekilde, canavarlık veya dehşet ifade eden bir Hint-Avrupa kökünden geliyor olabilir. Bu ise Proto-Keltikte şu şekilde yeniden inşa edilebilir: *"Moro-rīganī-s". Çağdaş uzmanların çoğunluğu "Morrígan"ın, sıklıkla "Hayalet Kraliçe" şeklindeki tercümesiyle, daha eski ve daha doğru form olduğunu düşünmektedirler. Morrígan'a dair ilk kaynaklar Latince yazmalardaki dipnotlar ve lügatçelerdir. Yeşeya Kitabının Latince Vulgata tercümesini barındıran, 9. yüzyıldan kalma bir yazmada "Lamia" kelimesi İbranice "Lilith"i çevirmek için kullanılmıştır. Bir dipnotta bu "kadın formunda bir canavar, yani, bir "morrígan"" olarak tanımlanmıştır. "Cormac'ın Lügatçesi" (yine 9. yüzyıl), ve daha sonraki dönemden kalma bir yazmadaki (H.3.18) dipnotta, çoğul "gudemain" ("hayaletler") sözcüğü çoğul formdaki "morrígna" ile tanımlanmıştır. 8. yüzyıl tarihli "O'Mulconry'nin Lügatçesi" Macha'nın üç "morrígna"dan biri olduğunu söyler. Buradan o dönemde "Morrígan" isminin belirli bir bireyden ziyade bir varlık türü, sınıfını tanımlamakta kullanıldığı görülmektedir. Morrígan'ın ilk görüldüğü anlatılar Ulster Döngüsündeki hikâyelerdir ki bu hikâyelerde tek bir birey olarak betimlenir, hikâyelerin kahramanı Cúchulainn ile belirsiz bir ilişkisi vardır. "Táin Bó Regamna"'de, Cúchulainn, Morrígan ile, Morrígan Cúchulainn'in bölgesinden bir düveyi götürürken görür. Morrígan'ı tanımayan Cúchulainn, ona meydan okur ve hakaret eder; bu sebeple de onun düşmanlığını kazanır. Bir sürü tehditte bulunan Morrígan ise, gelecekteki bir savaşta Cúchulain'in öldürüleceği kehânetinde de bulunur. Ona garip bir şekilde, "Senin ölümünü koruyorum" der. Morrígan ayrıca, "Táin Bó Cuailnge"de ve Cúchulainn'in ölümünü anlatan masalın bir sürümünde de geçer. Morrígan ayrıca Mitolojik Döngü metinlerinde de görülmektedir. 12. yüzyıl tarihli sözde-tarihsel bir derleme olan "Lebor Gabála Érenn"' Tuatha Dé Danann arasında, Ernmas'ın kızlarından biri, Nuada'nın torunu olarak sayılır. Ek olarak, Morrígan "Cath Maige Tuireadh"'da da görülür. GÃ¼nahkar (film) Günahkar () Angelina Jolie ve Antonio Banderas'ın başrollerini oynadığı 2001 yapımı bir filmdir. Cornell Woolrich tarafından yazılan Waltz into Darkness romanından uyarlamadır. Xibalba Xibalba (okunuşu: "şibâlba"), Maya mitolojisindeki yeraltı dünyası yani ahiret yurdudur. Xibalba ismi kaba bir tercüme ile "Korkunun Yeri" olarak çevrilebilir. Mayalılara göre Xibalba'ya hastalık ve ölüm ruhları hükmetmektedir ve bazı halk hikâyelerine, efsanelere göre Xibalba'nın fizikî olarak bulunduğu yer Orion Bulutsusudur. 16. yüzyıl Verapaz'ında geleneksel olarak Xibalba'nın girişi Cobán, Guatemala yakınlarındaki bir mağaradır. Nitekim, kökenleri Mayalılara uzanan ve o bölgede yaşayan K'iche' halkından bazıları bölgeyi hâlâ ölümle ilişkilendirmektedir. Ayrıca, Belize'deki mağara sistemleri de Xibalba'nın girişi olarak anılmıştır. Ek olarak, K'iche' halkına göre Xibalba'ya giden yolun bir başka fizikî enkarnasyonu da Samanyolunda görülebilen karanlık yarıktır. Popol Vuh'da Xibalba, Dünya yüzeyinin altında bulunan bir mekân olarak tarif edilir. Xibalba'nın sakinlerinin ölmüş kişilerin ruhları mı olduğu yoksa ölüme tapan ayrı bir mahlukat türü mü olduğu belirsizdir; bununla birlikte genellikle insana benzer bir şekilde betimlenirler. Xibalba bir yer olarak ölümle ilişkilendirilmekteydi ve "Xibalba'nın Efendileri" olarak bilinen on iki tanrı veya hükümdar tarafından hükmedildiğine inanılmaktaydı. Xibalba'nın Efendilerinin ilki Hun-Came (Bir Ölüm) ve Vucub-Came (Yedi Ölüm) idi; bununla birlikte ikisinin arasında daha büyük olanı Hun-Came idi. Kalan on efendi genellikle "iblis" (veya cin) olarak anıır ki nitekim bunlar insanî cefanın, acının farklı biçimleri üzerinde söz sahibiydiler: hastalığa, kıtlığa, korkuya, yoksulluğa, ağrıya ve, nihayette, ölüme yol açmak gibi. Bu efendilerin hepsi çiftler halinde çalışırlar ki şöyle adlandırılırlar: insanların kanını hastalandıran Xiquiripat (Uçan Kabuk) ve Cuchumaquic (Toplanmış Kan), insanların vücutlarının şişmesine yol açan Ahalpuh (İrin İblisi) ve Ahalgana (Sarılık İblisi), ölü bedenleri iskeletlere dönüştüren Chamiabac (Kemik Asası) ve Chamiaholom (Kafatası Asası), evlerin süpürülmemiş (temizlenmemiş) yerlerinde saklanan ve insanları bıçaklayarak öldüren Ahalmez (Süpürme İblisi) ve Ahaltocob (Bıçaklama İblisi), ve insanların dışarıda yolda yürürken kanlı öksürerek ölmelerine yol açan Xic (Kanat) ve Patan (Sırt Askısı). Xibalba'nın diğer sakinlerinin bu efendilerden birinin hakimiyetine düştüğüne ve Dünya yüzeyine çıkarak kendilerine verilen görevleri yerine getirdiklerine inanılırdı. Hayatın Hakkını Ver Hayatın Hakkını Ver () Stephen Herek tarafından 2002 yılında çekilmiş bir romantik-komedidir.Filmin ana karakteri muhabir Lanie Kerrigan(Angelina Jolie) ve ana konusu onun hayatın anlamını aramasıdır.Filmin orijinal müziği David Newman tarafından yapılmıştır. Lara Croft Tomb Raider: Yaşamın Kaynağı Lara Croft Tomb Raider: Yaşamın Kaynağı () Jan de Bont tarafından yönetilmiş 2003 yapımı bir aksiyon filmidir. 2001 yapımı 'ın devamıdır. İlkinde olduğu gibi Lara Croft olarak Angelina Jolie karşımıza çıkmıştır. Laureana di Borrello Laureana di Borrello (İtalyanca: "Laureana"; Kalabriyaca: "Lauriana") güney İtalya'nın Kalabriya bölgesinin güneyindeki Reggio Calabria ilinde bir komün ve küçük kasabadır. Yüzölçümü 35 km²'dir. Kasabanın nüfusu (31.5.2010 tahminleri itibarıyla) 5.410 kişidir. 19. ve 20. yy/da kasaba nüfusunun gelişimi şu gösterimde incelenebilir: Candidoni, Feroleto della Chiesa, Galatro, Rosarno, San Pietro di CaridÃ , Serrata Sınırların Ötesinde Sınırların Ötesinde () 2003 yılında Martin Campbell tarafından yönetilmiş, Angelina Jolie'nin ve Clive Owen'ın başrolleri paylaştığı yardım çalışmaları hakkında bir filmdir. Film Jolie'nin gerçek yaşamıyla bağlantılı olmasına rağmen eleştirmenler tarafından beğenilmedi ve finansal açıdan başarısızdı. HayatÄ±n Benim Hayatın Benim () 2004 yılında çekilmiş Angelina Jolie ve Ethan Hawke'nin başrollerini üstlendiği psikolojik gerilimdir. Filmin basın reklamında şu söz kullanılmıştır: "O seni, sen olabilmek için öldürecek.". Doug Liman Doug Liman (doğum: 24 Haziran, 1965) Amerikalı film yönetmeni ve yapımcısı. En çok "Geçmişi Olmayan Adam" (2002), "Bay ve Bayan Smith" (2005) ve "Jumper" (2008) filmleriyle bilinir. Huri Huri veya Arapça kullanım şekliyle Hûr (Arapça: حور‎), Cennet kadınlarını ve bu kadınların güzelliklerini ifade eden bir tabir. Huri sözcüğü muarreb (Arapça dışından Araplaştırılmış) kelimelerden sayılır. Dil bilimci Nişanyan’a göre Aramice (ilkel Arapça)’de beyaz anlamına gelen “hwr” kökünden yapılan türetmeler dayanaksızdır. O’na göre sözcük Avesta dini metinlerinde de kullanıldığı gibi “güzel kadın” anlamına gelen pehlevice veya Partça bir kelimedir. Arapça sözcüğün tekil formu "ahver" (erkek) ve "havrâ" (dişi), çoğul formu ise "hur" (ḥūr) iken Türkçe ve Farsçada "huri" tekil manada kullanılır. Kur'an'da huri, kimi zaman "eşler" kişi zamansa doğrudan huri ifadesiyle geçmekte ve bunun yanı sıra Kur'an'da huri, betimlendiği birtakım özellikleriyle de yer almaktadır. ﴾32﴿ Bahçeler, üzüm bağları; ﴾33﴿ Gencecik yaşıt kızlar; ﴾34﴿ İçki dolu kadehler. ﴾35﴿ Orada ne boş bir söz ne de yalan işitirler. ﴾36﴿ Bunlar rabbinin bol bol lutfettiği karşılıktır, bağıştır. Hadislerde huriler cennet ehli erkeklere sunulan güzel, şeffaf vücutlu kadınlar olarak tasvir edilir. Kendileriyle her ilişki sonrasında tekrar bakire olurlar. Bir erkek bunlardan bir günde istediği kadarını ziyaret eder. Tekil formuna Kur'an'da rastlanmayan sözcüğün çoğul formuna birkaç yerde rastlanır ki Kur'an'da ilk geçtiği yerin Rahman Suresi'nin 72. ayeti olduğu tahmin edilmektedir. Kelimenin kökü "havar" (h-w-r) olup "beyazlık" anlamını vurgular. Tekil olarak "havrâ" gözün beyazlığı ile göz bebeğinin karalığının yarattığı görsel zıtlık, parlaklıktır. Bunun için sıklıkla kullanılmış, özel olarak ceylan gözü anlamında da kullanılmıştır. Daha genel manada "havar" "beyazlık" veya moral durumu olarak "sağlık" anlamına gelir. Kur'an'da dört kere geçen hur sözcüğü üç yerde "iyn" (ʿīn) sıfatıyla birlikte zikredilir. ""Karası çok, geniş gözlüler"" anlamına gelen "İyn" sözcüğü de yapı olarak hem müzekker "a'yan" kelimesinin, hem de müennes "aynâ" kelimesinin çoğuludur. Bu sebeple "Ve hurun 'ıynun" (وَحُورٌ عِينٌ) ayetinin (Kur'an 56:22) Türkçe meali "en güzel gözlü saf ve temiz eşler" olarak verilmektedir. İslami kullanımda kendi içerisinde bir cinsiyet belirtmez; nitekim "hûr" gerek eril gerekse dişil formun çoğuludur. Geleneksel müfessirlerin büyük bir kısmı buradaki "hûr" terimini daha çok dişi karakter olarak göstermişlerken özellikle çağdaş birçok müfessir terimin hem dişil hem eril olması sebebiyle iki cinsiyeti de kapsadığını vurgulamaktadırlar. Yine Kuran'da üç yerde "hûr" sözcüğünün yerine geçen "tertemiz eşler "ifadesinin her iki cinsi de kapsaması nedeniyle ve bazı müfessirler hur sözcüğünün de hem dişil hem erilin çoğulu olması hasebiyle tek bir cinsiyetine atfedilemeyeceğini ifade etmiş ve kavramı iki cinsiyet için de geçerli bir şekilde ele almışlardır. İkinci türde tefsir eden müfessirler İslam'da gerek ödüllendirirken gerekse cezalandırırken cinsiyetler arası ayrımın yapılmayacağını vurgulayan çeşitli ayetlerle (3:25, 161 gibi) birlikte ele alınması gerektiğini ifade etmişlerdir. Çift cinsiyetin vurgusunu yapan ve kavramı araştıran bazı çağdaş alimlerin, kavramı "dişi" olarak ele alan yaygın geleneksel kabulü, diğer yorumları tartışmaları bazı ayetlerle birlikte, müfessirlerin çoğunluğunun erkek oluşuna ve/veya müfessirlerin erkek bakış açısına da bağladığı olmuştur. Bazı modern İslami yorumculara göre huriler cennet ehline verilen eşler değil, cennetteki hizmetçilerdir. Kelime "şuh, güzel ve çekici kadın" anlamında çeşitli Avrupa dillerine (Fransızca - 1654, İngilizce - 1737) de girmiştir. Bu dillerdeki fahişe (İngilizce: whore, Almanca: Hure, İsveççe: hora, Felemenkçe: hoer) kelimesinin huri ile ilgili olduğu yanlış bir algılama olup bu kelime Hint-Avrupa dilindeki "sevmek" anlamındaki "*kā-" kökünden gelmektedir ve etimolojik olarak bu dil ailesinde yer almayan Arapça kökenli "huri" kelimesinden bağımsızdır.. Smithson Smithson: Zakkum (ağaç) Zakkum (Arapça: زقوم) ağacı, İslam dinine göre, cehennem'de olduğuna inanılan ölümcül, acı meyveli ağaç. Cennet'te bulunan ağaç ise Tuba'dır. Herhangi bir "öldürücü gıda" anlamı taşıyan zakkum, Türkçede zehir, acı anlamlarına gelen "zıkkım" kelimesi şeklinde günlük hayatta kullanılmaktadır. Kur'an'da zakkum ile ilgili yerler şunlardır: Ulvik Fiyordu Ulvik Fiyordu (Norveççe: Ulvikafjorden), Norveç'in Hordaland ilinin Ulvik komününde bulunan ve Hardangerfjord'un yan fiyordu olan Osa Fiyordu'nun kolu olan fiyord. Uzunluğu 6 kilometre olup Birgjetangen ile Staursnes'in arasınındaki girişinden kuzeye doğru giderek Ulvik kasabasına doğru gider. Ulvik kasabasının merkezinde doğu istikametine dönerek 2 kilometre daha devam eder. Fiyordun iç kısımına Ulvikapollen denir. Ulvikapollen'in güneyinde Hjeltnes köyü bulunur. 572 no'lu devlet karayolu (Riksvei 572) fiyordun batı sahilinden geçerek Ulvik'a kadar gider. 300 no'lu il karayolu (Fylkesvei 300) ise Ulvik kasabası ile Ulvik komünü'ne bağlı Osa'yı birbirine bağlar. Zabit Samedov Zabit Samedov (d. 21 Temmuz 1984, Gürcistan), Azeri profesyonel kick boksçu. K-1 Dünyası Avrupa Kıtasındaki başarılarıyla bilinen Samedov çabukluğu, ayak hareketleri ve sıçrayarak vurduğu yumruklar ile popüler olmuştur. Rydberg formülü Rydberg formülü uyarılmış hidrojen atomundan yayılan elektromanyetik ışınımın dalga boyunun hesaplanmasında kullanılan ve İsveçli fizikçi Johannes Rydberg (1854-1919) tarafından geliştirilen bir formüldür. Bu formül atom yapısının anlaşılmasında büyük rol oynamıştır. Klasik atom modelinde atom bir çekirdek ve çevresinde dolaşan elektronlardan oluşur. Atomun uyarılması halinde elektronlar daha üst enerji düzeyine yükselir ve daha sonra foton (elektromanyetik ışınım) yayınlayarak yeniden eski düzeylerine dönerler. Ancak yayınlanan fotonun dalga boyu rastgele değildir. Gerek uyarılma ve gerekse foton yayınlama aşamasında atomun sadece belli dalga boylarına duyarlı olduğu görülür. Bu dalga boyları 1888 yılında Rydberg tarafından geliştirilen formül ile verilir. FormÃ¼lde R Rydberg sabitidir. n değişkeni 1 den 6 ya kadar değer alabilir. n değişkeni ise n den büyüktür. (n ve n elektronun birinci ve ikinci enerji düzeyidir.) Görüldüğü gibi n nin bir üst sınırı olmadığından n in her değeri için pek çok dalga boyu hesaplanabilir. Ancak formülün yapısından ötürü n« n için dalga boyu asimptotik olarak bir değere yaklaşır.(λ, en kısa dalga boyu) n in her değeri için hesaplanan dalga boylarına bu alanda çalışmış olan bilim insanlarının adı verilmiştir. n in her değeri için seri adı, bilim insanının adı ve ek kısa dalga boyu aşağıda verilmiştir. n=1 için Lyman serisi: Amerikalı fizikçi Thedore Lyman (1874-1954) λ = 91.13 nm . n=2 için Balmer serisi İsveçli matematikçi Johann Jakob Balmer (1825-1898). λ = 364.51 nm. n=3 için Paschen serisi: Alman fizikçi Friedrich Paschen (1865-1947). λ = 820.14 nm. n=4 için Brackett serisi: Amerikalı fizikçi Frederick Sumner Brackett (1896-1988). λ = 1458.03 nm. n=5 için Pfund serisi: Amerikalı fizikçi August Herman Pfund (1879-1979). λ = 2278.17 nm. n=6 için Humphreys serisi: Amerikalı fizikçi Curtis Judson Humphreys (1898-1986). λ = 3280.56 nm. Bu serilerden Lyman serisi görünür ışıktan daha kısa dalga boyuna sahiptir. Balmer serisi görünür ışık alanında serilere sahiptir. Bu sebepten ilk incelenen seri Balmer serisidir.Diğer seriler ise kızıl ötesi alandadır. Ali Paşa Camii (Tokat) Ali Paşa Camii, Tokat şehir meydanın da bulunan ve aynı ildeki en uzun geçmişi olan Camii olarak bilinir. II. Selim zamanında 1572 yılında yaptırılan camiinin önünde asırlık bir ağaç bulunmaktadır. Ayrıca bölge halkı arasında "Meydan Camiinin kapısı Ali Paşa Camiinin yapısı" da Camii için denilmektedir. Camii'nin tek kubbesi vardır. Osmanlı komutanın ismini aldığı Ali Paşa'nın oğlu ve eşinin mezarı da bulunmaktadır. Nohut (anlam ayrımı) Nohut kelimesi aşağıdaki anlamlara gelebilir: Henry H. Arnold Henry Harley Arnold (25 Haziran 1886 - 15 Ocak 1950), Amerikalı general. "Hap" ("İngilizce'de "Şans"") takma adıyla da tanınan Henry H. Arnold, 1938-1941 yılları arasında Kara Kuvvetleri Komutanlığı, 1942'den 1945 yılına kadar da Amerikan Hava Kuvvetleri Komutanlığı yaptı. AnuÅŸirvan Anuşirvan (ö.1357), Süleyman Han'dan sonra 1343'te Çobanoğulları tarafından atanma suretiyle İlhanlılar'a hükümdar oldu. Jairo Hooi Jairo Hooi (d. 13 Mart 1978, Winterswijk) Hollandalı voleybolcu. Claude Auchinleck Claude Auchinleck (1884 - 1981), Britanyalı mareşal. Önce Hindistan'da çalışan Auchinleck, 1940'ta bu ülkedeki Britanyalı güçlerinin komutanlığına getirildi. 1941 Temmuz'undan 1942 Ağustas ayına kadar Orta Doğu'daki İngiliz birliklerinin komutanlığı yaptı. 1942 Temmuzunda gerçekleşen I. El Alameyn Muharebesi'nde Mihverlerin kesin zaferine karşın Rommel'in işgal ettiği Tobruk'un doğusuna çekildi. Bunun sonucu olarak 1942 Ağustos ayında görevinden alındı. 1943'te tekrar Hindistan'a gönderildi ve bu ülkede 4 yıl görev yaptı. Tadeusz BÃ³r-Komorowski Tadeusz Bór-Komorowski, (d. 1 Haziran 1895, Lviv - ö. 24 Ağustos 1966, Londra), Polonyalı devlet adamı ve asker. II. Dünya Savaşı sırasında Süvari birliği komutanlığı ve Polonya Daimi Ordusu Komutan Vekilliği görevlerinde bulundu. 1945-1947 yılları arasında sürgündeki Polonya Ordusunun Komutanlığını, 1947-1949 arası sürgündeki hükûmetin başbakanlığını yaptı. Brandenburg (Ã¶zel kuvvetler) Brandenburg, Alman Silahlı Kuvvetler İstihbarat Teşkilatı tarafından 1939 yılında kurulan Alman birliği. Birliğin komutanı Yarbay Otto Skorzeny'dir. Görevi II. Dünya Savaşı'nda önemli çatışmalar öncesinde sivil bir şekilde düşmanın cephe gerisinde bulunan yaşamsal öneme sahip noktaları ele geçirmek ve yok etmektir. Daha onra alay mertebesine çıkarılan bu birliğin kadrosunda paraşüt taburu bile bulundurulmuştur. Steve Komphela Steve Komphela (d. 24 Mayıs 1967, Kroonstad), Güney Afrikalı eski futbolcu ve teknik direktör. Güney Afrika Premier Futbol Ligi'nde bir kulüp olan Golden Arrows takımını çalıştırmaktadır. Ayrıca İngilizce öğretmenliği yapıyor. Kroonstad'ın 20 km dışında, Jack Koyi Koyo ve Nomalanga Komphela çiftinin 11 çocuğunun en küçüğü olarak Golden Valley çiftliğinde doğdu. Öğretmeninin diplomasını Free State Tshiya Koleji'nde aldı. Mesleği öğretmenlik oldu. Komphela, NSL Second Division (ikinci lig) takımı Klerksdorp City'de futbola başladı ve daha sonra Qwa Qwa Stars National Soccer League'e (Ulusal Futbol Ligi) yükseldi. NSL'de ilk maçını 9 Şubat 1986'da Witbank Aces karşısında 4-1 galip geldikleri maçta yaptı. 1992'de Komphela'nın takımı ligde üçüncü sırada yer aldı ve NSL Oyuncuları Yılın Oyuncusu seçildi. Daha sonra Kaizer Chiefs'e transfer oldu ve burada 34 lig maçının tamamında oynadı ve 16 Ağustos 1993'te denizaşırı bir sözleşme imzaladı ve Güney Afrikalı Teboho Moloi ile birlikte 1993/94 sezonunun ikinci yarısında Gaziantepspor'a transfer oldular. 1997 yılında futboldan emekli oldu. Yaşam yönelimi öğretmeni ve profesyonel futbolcu olmasının yanı sıra Komphela aynı zamanda bir TV sunucusu idi. Çanakkale Dardanelspor A.Ş. televizyon kanalında kendi talk-show'unun sunuculuğunu yaptı. Kompela teknik direktör kariyerine Manning Rangers ile başladı. 2002-2015 yılları arasında, tek bir sezonda çalıştığı çeşitli kulüplere teknik direktörlük yaptı. 2015 yılında 3 yıllık sözleşme için Kaizer Chiefs'e imza attı. Kaizer Chiefs'e gelmesinden bu yana kupa kazanamadı, sözleşmesinin bitiminden önce istifaya zorlandı. Bu baskı, Kaizer taraftarları her maçta ona karşı şiddetli protestolar başlattıktan sonra izledi. Temmuz 2018'de, o sırada finansal sorunlarla mücadele eden Bloemfontein Celtic'e imza attığını açıklandı. Kaizer Chiefs neredeyse 3 yıl sonra Steve Komphela'nın kariyerinde düşüşe neden oldu. Birçok taraftar, çoğu Sosyal Medya platformunda onun hakkında olumsuz yorumlar yaptı. Özellikle de Kaizer Chiefs'in kupa kazanamaması nedeniyle kendisini suçladılar, ancak Kaizer Chiefs'den ayrıldıktan sonra, takım maçlarını kazanmaya başladı. Bloemfontein Celtics ile yeni kariyerine başladıktan kısa bir süre sonra, 2018-19 Premier Futbol Ligine büyük bir sürprizle başladı. Birbirini takip eden ilk altı lig maçını kazandı. Kaizer Chiefs'e karşı takımın ikinci yarıda bir noktada 2-0'a düştüğü maçta 2-2 berabere kalmayı başardı. Ayrıca sezonun ilk ayağında Orlando Pirates'i yenmeyi başardığında amansız bir çıkış gösterdi. Bakü Körfezi Bakü Körfezi (Azerice: Bakı Körfəzi) Azerbaycan'ın Abşeron yarımadasının güney kıyısında yer alan doğal liman ve yat kulübüdür. Yüzölçümü 50 km², kıyı çizgisi genişliği 20 km'dir. Doğusunda Sultan Burnu, güneybatısında Şıh Burnu ve güneyi ile güneydoğusunda da Kum adaları, Daş Zire ve Büyük Zire vardır. Bu adalar Bakü Takımadaları'nın bir parçasıdır. Şiddetli fırtına sırasında körfezdeki dalgaların yüksekliği 1,5 metreye ulaşmaktadır. Bir Şarkısın Sen (yarışma) Bir Şarkısın Sen, 2009'dan bu yana atv'de haftalık yayınlanan ve yarışmada yarışan 6-15 yaş arası çocukların seslendirdiği eski ve yeni birbirinden güzel şarkılara oy veren, her hafta farklı sanatçıların katıldığı eski ve yeni Türk müziği sanatçılarının, ayrıca halkın oylamasıyla her hafta seçilen birinci çocukdan oluşan, sunuculuğu Erol Evgin ve Pınar Altuğ'un sunduğu programdır. Ayrıca programda orkestra şefliğini de Metin Özülkü yapmaktadır. Metro (anlam ayrımı) Metro ÅŸu anlamlara gelebilir: Bulgar (ÅŸehir) "بلغار Bulgar" “"herkesçe tanınmış olan bir Türk şehri"”. veya ""İdil boyunda tanınmış eski bir Türk şehri"." olarak da tanımlamıştır. İdil Bulgarlarına 8. ile 15. yüzyılları arasında başkentlik yapmış, Etil Nehri ("İdil")'nin sağ kıyısında yerleşik, Kama Nehri ile birliştiği noktadan yaklaşık 30 kilometre uzakta akıntı yönünde konumlanan denizden 82 metre yükseklikte tarihi bir şehirdir ve çağdaş Kazan şehrinden aşağı yukarı 130 km uzaklıktadır. Tarihi Bulgar'ın kuzeyinde 1991 yılından beri Bolgáry adı ile bilinen çağdaş küçük bir kent de vardır. DiÄŸer verilen isimler: Spassk-Tatarskiy, Bulgar, Spassk, Spask ve Kuybyshev Bulgar ("Bolğar") şehri sekizinci yüzyılda İdil Bulgarları tarafından Hakan Kotrag döneminde başkent olarak kurulmuştur. Fin ve Slav kökenli azınlıklarda Hakan Kotrag'a katılmışlardır. Tatarlar ortaçağa özgü İdil Bulgar başkentine (Tatarca: Шәһри Болгар, Latince: "Şähri Bolğar") adlandırmışlardır. İdil ticaret yolu yakınında konumlanan Bulgar'dan zamanla ortaçağın önemli bir ticaret merkezi oluşmuştur. İdil Bulgarları bu bölgede başarılı bir tarımcılık geliştirip, Bulgar'dan başka, Bilar ("Bilyar" veya "Bülär" de denilen ikinci başkentleri), Suar ("Suvar"), Kaşan, Çükätav ("Juketav"), Aşlı ("Oshel"), Balımer, Tuxcın ("Tukçın"), İbrahim ("Bryakhimov") ve Tavile gibi birçok kentler kurmuşlardır. İbn Fadlan, onsekizinci Abbasi Halifesi el-Muktedir’in 921 yılında İdil Bulgarları hükümdarı Almış ("Almysch") Han'a gönderdiği heyette yer almış. Görevi, oradaki Müslüman bilginleri denetlemek, Halifenin mektup ve armağanlarını sunmaktır. Önemli bir diplomat ve dikkatli bir gezgin olarak kabul edilen İbn Fadlan, bu yolculuğunu "Rihla" ("Seyahatname") ve (كتاب إلى ملك الصقالبة; "Kitāb ilā Malik al-Saqāliba") adlı kitaında anlatmıştır. İbn Fadlan, daha sonra Bulgar ("Bolğar") şehrine gelince, "Wisu" (veya "Isu" şimdiki Perm Kray) bölgesine kısa bir gezi yapar, orada İdil Bulgarları ("Volga Bulgarları") ile Komilerin ("yerel bir Fin kabile") aralarında ticaret yaptıklarını izlemiştir. Ayrıca İbn Fadlan, Almış ("Almysch") Han'ı bir Saqaliba kralı olarak tanımlamıştır. Almış Han İslam dinini benimsedikten sonra Cäğfär bine Ğabdulla (جعفر ابن عبدالله, "Ja'afar ibn Abdullah") ismini almıştır. 2014 yılında, UNESCO tarafından Dünya Mirası olarak ilan edilmiştir. 14. yüzyılda Rus saldırıları (yağmalama ve yıkım) sırasında başkent Bilar'a kaydırılmış, sonra tekrar buraya geri taşınmış ve 15. yüzyıla kadar Bulgar'da kalmıştır. 1361 yılında şehir tekrar Timur komutasında Altın Ordu Moğolları tarafından tahrip edilmiştir. Kazan Hanlığı kurulduktan sonra Kazan şehri başkent seçilmiştir. Kazan Hanlığı döneminde Bolgar önemli bir İslam merkezi oluştur. 15. yüzyılda şehir büyük prens kör Vasily II Vasiliyevich Tyomniy (Василий II Васильевич Тёмный) tarafından yeniden tahrip edilmiş, 1552 yılında da Kazan Hanlığı ve Bulgar şehri, Rus Çar'ı Ivan IV Vasilyevich (Ива́н Четвёртый, Васи́льевич​) tarafından Rusya Çarlığı'na ilave edilmiştir. Rusya Çarlığı'na ilave edildikten sonra buraya çok fakir Rus çiftçiler yerleştirilmiş, onlar da bir zamanlar güçlü tarihi şehirden inşaat malzemesi olarak ne buldularsa alıp götürmüşlerdir ki, bu nedenle Rus Çar'ı Pjotr Alexejewitsch Romanow özel bir emir (указ, "ukaz") ile Bulgar harabelerini koruma altına almıştır. 1781 yılında şehir yakınında oturan Çiftçiler tarafından "Spassk" (Rusca: Спасск) ismi verilmiş, 1926 ile 1935 yılları arasında şehre "Spassk-Tatarski" (Спасск-Татарский) denilmiş, 1935 yılından 1991 yılına kadar ihtilalci Kızıl Ordu komutanı (1918 ile 1920 arasında) Walerian Wladimirowitsch Kuibyschew'un namına "Kuibyschew" (Куйбышев) ismi verilmiş ve en son 1991 yılında tekrar eski adı Bulgar geri verilmiştir. Karaağaç Tren İstasyonu Karaağaç Tren İstasyonu, Edirne'nin Karaağaç kasabasında bulunan ve II. Abdülhamid devrinde yaptırılan tren istasyon binasıdır. Edirne Tren Garı olarak inşa edilmiş olan bina günümüzde Trakya Üniversitesi Rektörlük Binası olarak kullanılır. İstanbul'daki Sirkeci Garı örnek olarak yapılmış gar binalarından birisidir. Şark Demiryolları Şirketi adına Mimar Kemaleddin tarafından neoklasik üslupta inşa edildi. Üç katlı, dikdörtgen planlı ve 80 m uzunluğunda bir yapıdır. İstanbul'u Avrupa'ya bağlayan demiryolunun en önemli istasyonlarından birisiydi İnşaatı 1914 yılında genel olarak bitirilmişti ancak o yıl başlayan I. Dünya Savaşı nedeniyle demiryolu güzergâhı değiştiği için hizmete giremedi. Savaş sonunda Osmanlı Devleti sınırları dışında kaldı. 24 Temmuz 1923 tarihinde imzalanan Lozan Antlaşması'nda Karaağaç, Bosnaköy ile birlikte Yunanistan'ın Batı Anadolu'da yaptığı tahribata karşılık, savaş tazminatı olarak Türkiye'ye verildi. Böylece yeniden Türk sınırlarına giren Karaağaç İstasyonu, 14 Eylül 1923 günü Yunanlardan teslim alındı ve 1930'da işletmeye açıldı. Ne var ki Rumeli demiryollarının büyük bölümü ülke sınırlarının dışında kalmıştı ve trenler İstanbul'dan Edirne'ye ulaşmak için Yunanistan'a girmek zorunda kalıyordu; bu yüzden yeni bir demiryolu hattı inşası başlatıldı. Ağustos 1971'de, Pehlivanköy-Edirne arasındaki yeni demiryolu hattının açılması ve kent içinde yeni gar binasının hizmete girmesinden sonra Karaağaç istasyon binasının önündeki raylar söküldü. Türk-Yunan sınırının çok yakınında bulunan bina, 1974 yılı Kıbrıs olayları sırasında bir ileri karakol görevi yaptı. 1977 yılında yeni kurulan ve bugünkü Trakya Üniversitesi’nin temelini oluşturan Edirne Mühendislik ve Mimarlık Akademisi'ne verildi. Trakya Üniversitesi tarafından aslına uygun olarak restore edilen bina, 1998’den bu yana üniversiteye Rektörlük Binası olarak hizmet vermekte. Aynı yıl bahçesine Lozan Antlaşması’nı temsil eden "Lozan Anıtı" yapılmış, ek istasyon binalarından birisi ise "Lozan Müzesi" olarak hizmete açılmıştır. Bina 2017'den beri Güzel Sanatlar Fakültesi olarak kullanılıyor. Karaağaç İstasyonu binalarından birisi 1937 yılında Trakya Köy Öğretmen Okulu ve Eğitmen Kursu'na ev sahipliği yapmıştır. 1938 yılında aynı binada Köy Öğretmen Okulu açıldı. 1939 yılında Karaağaç’tan taşınan okul, daha sonra Kepirtepe Köy Enstitüsü'ne dönüşmüştür. Ä°kona İkona (Yunanca εἰκών) Doğu Ortodoks Kilisesi, Oryantal Ortodoksluk, Katolik ve bazı Doğu Katolik Kiliselerinin kültürlerinde en yaygın şekli resim olan dini bir sanat eseridir.Türkçeye Fransızca icône sözcüğünden geçmiş olan kavramın kökeni Yunanca "eikon" "benzerlik, resim, portre" sözcüğüdür. Bu sözcük ise yine Yunanca "eikenai" (gibi olmak) kökünden gelir. En yaygın konular Mesih, Meryem, azizler ve meleklerdir. Özellikle bir veya iki ana figür üzerinde yoğunlaşan portre tarzı görüntülerle ilişkili olsa da, terim aynı zamanda Doğu Hristiyanlığı tarafından üretilen ve anlatım sahneleri de dahil olmak üzere çeşitli sanatsal basındaki dini imgelerin çoğunu kapsar. İkonalar ayrıca metal, döküm taş, kumaş üzerine işlemeli, ahşap üzerine boyanmış, mozaik veya fresk işlerinde yapılmış, kağıt veya metal üzerine basılmış vb. şekilde olabilir. Doğu Ortodoks geleneği, Hristiyan ikonalarının üretiminin Hristiyanlığın ilk günlerinden bu yana devam ettiğini ve o zamandan beri süregelen bir gelenek olduğunu iddia ediyor. Modern akademik sanat tarihi, ikonalar daha önce var olmuş olsa da, geleneğin sadece 3. yüzyıla kadar izlenebileceğini ve Erken Hristiyan sanatından sağ kalan ikonaların daha sonra olanlarından büyük ölçüde farklı olduğunu düşünmektedir. Daha sonraki yüzyılların ikonaları, çoğu zaman hayatta kalsa da, genellikle 5. yüzyıldan sonraki ikonalarla yakından bağlantılı olabilir. İkonaların yaygın imhası, 726-842 arası Bizans İkonoklazması sırasında meydana geldi, ancak bu, ikonaların uygunluğu sorununu kalıcı olarak çözdü. O zamandan beri ikonalar Batı kilisesinin resimlerinden çok daha büyük bir tarz ve konu sürekliliğine sahip oldu. Aynı zamanda değişim ve gelişme oldu. İkonalar ilk kez Greko-Romen Antikçağı'nda mezartaşı portrelerinde kullanıldı. Ağaç üzerine tutkal boya ya da mum cila ile resmedildi. Bu görüntüler daha sonra Hristiyanlığın başlangıcında çok tutundu. Büyük Konstantin'un başkentin ilk üç piskoposunun portrelerini Forum'da kızıl somaki bir sütuna bağlattığı bilinir. İsa'nın ve Meryem'in ya da bir azizin herhangi bir ikonası, Hristiyanlarca Tanrı katında bir aracı olarak kabul ediliyordu. 8. yüzyılın başında Bizans İmparatoru "III. Leon", ikonakırıcılık hareketini başlattı ve görüntüye tapılmasını yasakladı. Kullanımın yeniden başlaması ile ikona, ayin düzeninin bir parçasını oluşturdu ve ikonostasın üzerinde yer aldı. İkonakırıcılık döneminde yapılan tahribata karşın bu olaydan önce yapılmış birkaç ikona, özellikle Sina'da bir manastırın eşsiz koleksiyonu bugünlere kadar gelebildi. Bu koleksiyonun en ünlü parçalarından biri, yapılış tarzıyla Antik tarih'in gerçek portrelerini andıran Petrus'un ikonasıdır. Bizans'ta bezeme sanatı olarak ortaya çıkmıştı ve ikonalarda genellikle İncil'den betimlemeler işlenirdi. İsa ikonagrafide azizlik anlamındaki halesindeki baba-oğul-kutsal ruh harflerinin baş harflerinin yazılı olduğu haç işaretiyle diğer ikonalardan ayrılır. Molla Molla (Farsça:ملا), İslamî ilâhiyat ve dinî yasa (fıkıh) üzerine eğitim almış din bilginidir. Arapçada efendi, sahip gibi anlamlara gelen mevla (Arapça:مولی) kelimesinden türetilmiştir. İslam dünyasının büyük bölümlerinde, İran, Bosna-Hersek, Afganistan, Orta Asya ve Hindistan'da, molla adı yerel İslamî Dinî liderlere ve cemaat liderlerine verilir. Molla terimi, İslam Dünyasında öncelikle din âlimlerine ait bir saygı terimi olarak anlaşılır. Eğitimli bir molla İslami Eğitimleri ve İslami kanun ilmini, yani fıkıh ilmini almalıdır. Dinî eğitim, mollalık mevkiinin temel prensibidir. Osmanlı Devleti'nde mollalar medreselerde eğitim almışlardı. Tasavvufî konular çevresinde toplanmış tarikatlarda mollalar yetiştirmiştir. Türkiye Cumhuriyeti kurulduktan sonra medreseler kapanmış, mollalık unvanı kaldırılmıştır. İran'da ise mollalık Şiî Mezhebi üzerine verilen eğitimle sürdürülmektedir. Molla unvanı almış birçok insan, Osmanlı Devleti'nde önemli görevler almıştır. Bu görevlerin en başında Şeyhülislamlık gelir. Molla Gürâni, Molla Hüsrev, Molla Yegan, Molla Şemsettin Fenari gibi molla unvanına sahip kişiler, Osmanlı Devleti'nde şeyhülislamlık görevini üstlenmişlerdir. Sait Molla ise Şûra-i Devlet üyesi, Adalet Bakanlığı Müsteşarı görevini almıştır. Mollalar, İslam Hukuku (fıkıh), kelam, tasavvuf, sünnet, hadis, şeriye gibi ilimler üzerine fetva verebilirler. Kadılık yapabilirler. Birçok tarikatın kurucusu ve liderleri mollalar olmuştur. Günümüzde mollalık, İran, Afganistan, Pakistan, Hindistan gibi ülkeler devam ettirilmektedir. Türkiye'de ise Lâkap ve Unvanların Kaldırılması Hakkındaki Kanun ile mollalık unvanı kaldırılmıştır. Take It to the Limit Take It to the Limit, Hard Rock grubu Hinder'in ikinci albümünün adıdır. 2008 Ocak'ında başlayan albüm çalışmaları 4 Kasım 2008'de son buldu ve albüm bu tarihte piyasaya sunuldu. Albüm, Kanada, BC, Vancouver'daki Van Howes Studios'ta Van Poederooyen ve ilk albüm Extreme Behavior'un da yapımcısı olan Brian Howes tarafından kaydedildi. Yeni albüm ile birlikte bir önceki albümdeki hard rock ve post-grunge tarzlarının yerini glam metal almış oldu. Albüm Amerika'da altın sertifika kazanmıştır. Albümden çıkan ilk single Use Me, 7 Temmuz 2008'de müzik piyasasına giriş yaptı. Her ne kadar şarkıyı ilk söylediklerinde ismi Heaven Lost You olsa da, 2007 yılında verdikleri bazı konserlerde bu albümde bulunan Heavent sent adlı parçayı dinleyenlerine yeni albümden çok daha önce sunmuşlardı. Albümden ikinci single olarak Without You 23 Eylül 2008'de piyasaya sunuldu. Use Me adlı parçaları ayrıca gitar simülasyon oyunları Rock Band 2 ve Guitar Hero World Tour'da yer almıştır. Kasım ayında Hinder, klibi en çok indirilen şarkıları Use Me sayesinde Xbox Live's tarafından ayın grubu ödülüne layık görülmüştür. Ocak 2009'da üçüncü single Up All Night listelere giriş yaptı. Albümden çıkacak dördüncü single ise Temmuz 2009'da Loaded and Alone adlı parça olarak belirlendi. Marija Naumova Marija Naumova ya da sahne adıyla Marie N (23 Haziran 1973, Riga), Rus asıllı Leton şarkıcı. Pop ve caz türlerinde müzik yapmaktadır. Letonca, Fransızca, İngilizce, Rusça, Portekizce şarkıları bulunmaktadır ve birkaç albüm piyasaya sürdü. 2002 yılında Eurovision Şarkı Yarışması'nda ülkesi Letonya adına yarışan Marie N, "I Wanna" adlı şarkıyla ülkesine ilk zaferi kazandırdı. Naumova, 1994 yılında Letonya'da katıldığı, fakat kazanamadığı bir yetenek yarışmasında Raimonds Pauls tarafından keşfedildi. Şarkıcının ilk solo albümü 1999 yılında yayınlandı. Albümün tamamı Rusça şarkılardan oluşmaktaydı. 2000 yılında Letonya, Eurovision Şarkı Yarışması'na ilk kez katıldı. O yıl, Naumova ülkeyi temsil etmek için aday oldu. Ancak Brainstorm ülkeyi temsil etti. 2002 yılında yarışmaya Naumova, Letonya adına katıldı ve sözlerini kendisi yazdığı "I Wanna" adlı şarkıyla birinci oldu. Naumova, 2003 yılında Eurovision Şarkı Yarışması'nı 2000 yılında ülkeye üçüncülük getiren Brainstorm grubunun solisti Renārs Kaupers ile birlikte sundu. Şarkıcı, son albümü "On My Own"'u Letonca, Fransızca, İngilizce ve Portekizce şarkılarla yayınladı. Sergey Manoukyan, Ivar Must ve Andrejs Jevsjukov'un bestelerinin yanı sıra, Marie N kendi bestelerine de albümde yer verdi. Albümde dünya çapında ünlü şarkıların cover versiyonları da yer aldı. Gali Atari Avigail Atari (İbrani: אביגיל "גלי" עטרי, d. 29 Aralık 1953, Rehovot), İsrailli şarkıcı ve oyuncu. Gali Atari, uluslararası sahnede ilk kez 1971 yılında katıldığı Japonya'da düzenlenen World Popular Song Festivali'nde ülkesini "All free" ve "Give love away" şarkılarıyla temsil etmesiyle yer aldı. Atari, 1976 yılında aynı yarışmaya, bu kez de "The same old game" şarkısıyla katıldı. 1978'de Zvi Bums ve Udi Spielman ile birlikte İsrail'de Eurovision Şarkı Yarışması'na kimin katılacağının belirlendiği Festival Hazemer Ha'ivri'ye katıldı, ancak üçüncü oldu. Sonraki yıl bu kez de Milk and Honey grubu ile birlikte bir kez daha seçmelere katıldı ve yarışmada ülkesini temsil etmeye hak kazandı. Kudüs'te düzenlenen 1979 Eurovision Şarkı Yarışması'na "Hallelujah" adlı şarkıyla katıldı. Şarkı, yarışmada birinci oldu ve uzun süre Avrupa ülkelerinde boy gösterdi. Atari, yarışmadan sonra solo kariyerine geri döndü. Ayrıca, 1979 yılında "Dizengoff 99" adlı İsrail yapımı filmde rol aldı. Mongoose Operasyonu Mongoose (Firavunfaresi) Operasyonu, ABD Başkanı John Kennedy döneminde CIA tarafından örtülü olarak başlatılan operasyon. Başarısız Domuzlar Körfezi Çıkarmasından sonra 30 Kasım 1961 tarihinde Küba’daki Fidel Castro yönetimine karşı örtülü saldırılara Kennedy tarafından onay verilmiştir. Operasyona Hava Kuvvetleri Generali Edward Lasdale komuta ediyordu. Operasyonun hayata geçirilmesi, Küba hükûmetinde başarısız Domuzlar Körfezi girişiminden sonra adanın bu sefer daha kapsamlı bir şekilde ABD Ordusu tarafından işgal tehdidi altında olduğu şeklinde yorumlanacak ve Sovyetler Birliği ile savunma alanında yakınlaşma başlayacaktır. ABD’nin Türkiye topraklarında bulundurduğu Jüpiter füzelerine karşılık olarak Küba topraklarına Sovyet füzesi yerleştirme fikri, Küba’nın ciddi olarak yaşadığı işgal tehdidiyle birleşince Küba Füze Krizi patlak verecektir. Mongoose Operasyonu, Küba’daki Castro rejimini alaşağı etmek için propaganda, psikolojik savaş ve sabotaj eylemlerinin kullanılmasını içermekteydi. ABD Dışişleri Bakanlığına ait belgelerde de “"Küba’daki komünist rejimi devirmek için"” bir eylem planının yürürlülükte olduğu belirtilirken, Fidel Castro’ya karşı “"bir isyanın Ekim 1962’de çıkabileceği"” beklenmekteydi. ABD yönetimi yeni başa gelecek hükûmetle “"barış içinde yaşamak"” istemekteydi. II. Dünya Savaşından sonra Nazi Almanyasının işgal etmiş olduğu ülkeleri özgürleştiren Sovyetler Birliği Kızılordusu bu ülkelerde yeniden sosyalizme düşman rejimlerin iktidara gelmemesi için sol ve sosyalist eğilimli hükûmetlerin başa gelmesini sağlamıştı. Böylece ABD ve Avrupalı müttefiklerine karşı Sovyetler Birliği ve sosyalist blok ortaya çıkmıştı. Bu sosyalist blok ülkelerinden farklı olarak ve tamamen kendi iç dinamikleriyle iktidara gelen sosyalist eğilimli Küba Devrimi ve Fidel Castro yönetimi ABD’yi oldukça endişelendirmekteydi. Latin Amerika bölgesine hakim olmak isteyen ABD, Küba Devriminin diğer bölge ülkelerine yayılmadan alaşağı edilmesini istemekteydi. ABD yönetimi başarısız Domuzlar Körfezi Çıkarmasından sonra Küba yönetimini daha ciddiye almaya başlasa da Castro’yu iktidardan devirme planları bırakılmamıştır. Küba’daki iktidarı devirmek için özel bir komite oluşturulmuştu. Komünizme cephe alan ABD yönetiminde bu yeni oluşan grup John Kennedy iktidarının ayrılmaz bir parçası olacaktır. ABD’nin Küba’nın iç yapısına dair kimi önyargıları vardı. Buna göre Küba’daki Castro hükûmetinin arası Küba halkıyla açılmıştı, Castro’nun sosyal ve ekonomik politikaları halk tarafından beğenilmiyordu. Bunun sonucu olarak da olası bir fırsat verildiğinde Castro yönetimine karşı halkın ayaklanacağı savı benimsenmişti. Buradan hareketle halkta ayaklanmaya yol açmak için propaganda faaliyetleri başlatılmış ve rejimin çözmesi için Fidel Castro’ya suikast planları hayata konulmuştur. ABD Genelkurmay Başkanlığı hayata geçirilen planının son amacının adaya ABD askeri müdahalesi için gereken asgari durumun ortaya çıkması olarak değerlendirmekteydi. Genelkurmay Başkanlığı operasyonun yönetiminin Savunma Bakanlığında olmasında ısrar etse de yönetim Başsavcı Robert Kennedy’deydi. Operasyonun sorumlusu ise Savunma Bakanlığından Edward Lansdale ve CIA’den William King Harvey’deydi. Lansdale, II. Dünya Savaşından sonra Filipinler'de Japon işgalinin sona ermesinden sonra ortaya çıkan bağımsızlıkçı ve sosyalist Huk gerilla hareketine karşı faaliyetlerde danışmanlık yapmıştır. Ayrıca Vietnam’daki Ngo Dinh Diem rejimine de destek vermiştir. Lansdale’in sorumluluğunda yürüyen operasyon tüm devlet kurumlarınca desteklenecektir. Buna dair açıklamada bulunan CIA yetkilisi Samuel Halpern; CIA, ABD Ordusu, Ticaret Bakanlığı, Göçmen Bürosu, Hazine Müsteşarlığı gibi birçok kurumun dahil olduğunu ve Bobby Kennedy’nin ofisinden Ed Lansdale tarafından yürütüldüğünü söyleyecektir. Operasyon kapsamında birbirinden farklı otuzun üzerinde plan hayata geçirilmiş; Küba hükûmetinin ve ekonomisinin çökertilmesi amaçlanmıştır. Bu planlar arasında terör eylemleri, adadaki ürünlerin biyolojik ve kimyasal olarak tahrip edilmesi, Küba kıyılarının mayınlanması sayılabilir. 1962 yılında yapılan Northwoods planına göre ise ABD topraklarında yapılacak ve Küba hükûmetinin suçlanacağı sahte saldırılar düzenlenecektir. Yapılan planlara Küba Devriminin lideri Castro’ya suikast planları da dahildir. Castro’nun öldürülmesi için CIA yetkilisi William Harvey Miami’deki mafyadan John Roselli ile görüşecektir. Planlanan operasyonlar kapsamında düzenlenen saldırılarda enerji hatlarına, demiryollarına, petrol rafinerilerine sabotajlar düzenlenmiş, Küba’ya gelen yabancı ticaret gemilerine saldırılmıştır. Saldırılar yoğunlaşacak ve 1962 Ekim ayında rejimi devirecek olayların başlaması öngörülmekteydi. Ancak beklenen olmadı. Aynı dönemde patlak veren Küba Füze Krizi döneminde ABD-Sovyetler Birliği görüşmeleri sürerken azalan bu saldırılar, krizin çözülmesiyle birlikte artarak devam etmiştir. CIA ajanı olan Luis Posada Carriles tarafından 1976 yılında gerçekleştirilen ve içindeki 73 kişinin tamamının öldüğü 455 sayılı Barbados-Jamaika seferini yapan Cubana uçağının havada patlatılması olayı bahis konusu eylemler kapsamındadır. Aynı olaydan sorumlu olan yine CIA ajanı Orlando Bosch da Carriles gibi Domuzlar Körfezi Çıkarmasına katılan 2506. Tugay üyesidir. Mongoose Operasyonu da daha önceki Domuzlar Körfezi Çıkarması gibi başarısızlıkla sonuçlanmıştır. Milk and Honey (İsrailli müzik grubu) Milk and Honey (İbranice: חלב ודבש "Chalav Udvash"), Re'uven Gvitrz, Shmulik Bilu ve Yehuda Tamir'in oluşturduğu İsrailli müzik grubu. Grup, 1979 Eurovision Şarkı Yarışması'nda Gali Atari ile birlikte İsrail'i temsil etti ve "Hallelujah" adlı şarkıyla ülkeye birincilik getirdiler. Grup, yarışmaya İsrail adına katılmak için iki deneme daha yaptı ve bu denemelerde kadın vokalist Lea Lupatin de gruba katıldı. 1981'de seçmelere katıldılar ve dördüncü oldular.1989 yılında bir kez daha denediler, ancak ulusal finalde sekizinci oldular. Jasper Millî Parkı Jasper Milli Parkı, 10.878 km²'lik yüzölçümüyle Canadian Rockies'deki en büyük millî parktır. Alberta eyaletinde, Banff Milli Parkı'nun kuzeyinde ve Edmonton'ın batısında yer alır. Parkta Columbia Icefield'e ait buzullar, sıcak su kaynakları, göller, şelaleler ve dağlar bulunur. Vahşi hayvanlar bölümünde ise Kanada geyiği, ren geyiği, sığın, katır geyiği, ak kuyruklu geyik, dağ keçisi, Kuzey Amerika boz ayısı, Amerikan kara ayısı, kunduz, ıslıklı tavşangiller ve puma gibi türler vardır. Åžahin K Şahin K veya gerçek adıyla Şahin Yılmaz (d. 1968; Ortaköy, Aksaray), Türk porno oyuncusu. Şöhretini "Istanbul Life" (İstanbul Hayatı) serisinden 170'in üzerinde düşük bütçeli porno filmde oynayarak kazanmıştır. Kendisi Rusya'da ikamet etmektedir. Şahin K, Türkiye'de oto tamircisi olarak çalışmaktayken âşık olduğu bir Alman-Türk kadınla beraber Almanya'nın Stuttgart kentine gitti. Gündüzleri fabrika işçisi olarak çalışıyor, akşamları ise erotik filmler satan bir şirkette telefonlara bakıyor ve müşterilerin şikayetlerini dinliyordu. Müşteri memnuniyetsizliklerini dikkate aldı ve kendi porno filmini çekmeye karar verdi, bu düşüncesini patronuyla paylaştı. Patronu ona bu işin zor olduğunu söyledi fakat Şahin K, gereken ekipmanları edinip filmde oynaması için bir kadın oyuncu buldu ve kararını gerçekleştirdi. İlk filminin izleyenlerin beğenisini kazanması üzerine bu işe devam etti. Ron Jeremy ile olan benzerliği, "gülünç" konuşması (pek çok küfür içeren Türkçe) ve doğal hareketleriyle Türk izleyicileri arasında popüler oldu. En ünlü filmleri "Sahil" ve ona 2002'de Berlin'de düzenlenen uluslararası erotik film festivalinde iki ödül kazandıran "Hizmetçi Kız"dır. 2003'te halka açık bir yerde cinsel ilişkide bulunmaktan tutuklandı. Bir süre hapiste yattıktan sonra kefaletle serbest bırakıldı. Şahin K daha sonra filmlerini Almanya'da çekmeye başladı. 2005'te, İstanbul ve Ankara'da hayranlarıyla buluştu. Aralık 2007'de, 1.5 yıldır pornografik filmlerde rol almadığını söyledi ve emekli olduğunu açıkladı. 2009'da kendi tişört koleksiyonunu piyasaya sürdü. Anas Sharbini Anas Sharbini, [[21 Şubat 1987'de [[Yugoslavya Sosyalist Federal Cumhuriyeti]]'nin [[Rijeka]] kentinde (bugün [[Rijeka]] dağılan [[Yugoslavya Sosyalist Federal Cumhuriyeti|Yugoslavya]]'nın topraklarında kurulan [[Hırvatistan]]'dadır.) doğan [[Araplar|Arap]] asıllı [[Hırvatlar|Hırvat]] [[futbol]]cudur. [[Ürdün]] ve [[Hırvatistan]] vatandaşlıklarına sahiptir. Şu an [[Osmanlıspor]]'da kiralık olarak forma giymektedir. Alanı atak arkasıdır. [[2008 Avrupa Futbol Şampiyonası]]'nda [[Hırvatistan millî futbol takımı]]na çağrılmasına rağmen hiçbir maçta forma giymemiştir. Kardeşi [[Ahmad Sharbini]]'de kendisi gibi [[HNK Rijeka]] takımının formasını giymektedir. [[Ahmad Sharbini]] bir atak oyuncusudur. Anas Sharbini'nin babası Jamal Sharbini, [[Suriye]]'nin başkenti [[Şam]]'da doğan bir [[Araplar|Arap]]'tır. Jamal, 1980'li yıllarda [[Rijeka]] ekonomi eğitimi almak için gitmiştir. Annesi ise [[Rijeka]] yakınlarındaki [[Grobnik]]'te doğan bir [[Hırvatlar|Hırvat]]'tır. Anas Sharbini, [[Hırvatistan]] futbol ekolünden yetişmiş ve millî takım tercihini [[Hırvatistan millî futbol takımı|Hırvatistan]]'dan yana kullanmıştır. Futbola NK Rječina takımında amatör olarak başladı. Daha sonra ise [[HNK Rijeka]]'nın ikinci takımıyla sözleşme imzaladı. 2005'te [[HNK Rijeka]]'nın A takımına yükselen Anas, aynı zamanda profesyonel oldu. Genç yaşına rağmen, 2007-2008 döneminde takım kaptanı oldu. Takımını attığı beraberlik golleriyle birçok kez yenilgiden kurtarması, onun HNL yorumcuları tarafından övgüye layık görülmesini sağladı. Oyuncunun;[[AFC Ajax]], [[West Ham United FC|West Ham United]], [[Hamburger SV]], [[Aston Villa FC|Aston Villa]] ve [[Trabzonspor (futbol takımı)|Trabzonspor]] takımlarının transfer listesinde olduğu iddia edilmektedir. Sharbini, Hırvat genç takımlarında 29 maçta oynamış ve 10 gol atmıştır. [[2008 Avrupa Futbol Şampiyonası]]'nda [[Hırvatistan millî futbol takımı]] kampına çağrılmasına rağmen menajer [[Slaven Bilić]] tarafıından kendisine forma şansı verilmemiştir. Temmuz 2012 yılında, Sharbini 1.800.000 € fiyata Etihad ile iki yıllık sözleşme imzaladı. 23 Mayıs 2013 tarihinde, Sharbini Rijeka'ya döndü. iki yıllık sözleşme imzaladı. 29 Temmuz 2015 tarihinde, Sharbini Haziran 2018 tarihine kadar Rijeka ile yeni bir üç yıllık sözleşme imzaladı. 2 Şubat 2016'da, Sharbini Haziran 2016 yılına kadar Süper Lig takımı Osmanlıspor'a kiralık verildi. [[Kategori:HÄ±rvat futbolcular]] [[Kategori:1987 doğumlular]] [[Kategori:YaÅŸayan insanlar]] [[Kategori:Orta saha futbolcuları]] [[Kategori:Süper Lig futbolcuları]] İrfan Dinç İrfan Dinç (d. 1964, Çankırı), Çankırı Belediye başkanı. Çankırı'da doğdu. İlk, Orta ve Lise öğrenimini Çankırı'da tamamlayan İrfan Dinç, Ondokuz Mayıs Üniversitesi İlahiyat Fakültesi'nde üniversite eğitimini tamamladı. 1989-1996 yılları arasında Refah Partisi'nde İl Müfettişliği ve İl Başkanlığı görevlerinde bulunduktan sonra, 1996 yılında başkan danışmanı olarak Ankara Büyükşehir Belediyesi'nde göreve başlayan İrfan Dinç, Ankara Büyükşehir Belediyesi'nde görev yaparken 2004 Yerel Seçimleri'nde AK Parti'den Çankırı Belediyesi Başkanlığı'na seçildi. 29 Mart 2009 Yerel Seçimleri'nde ikinci defa AK Parti'den Çankırı Belediyesi Başkanlığı'na seçilen İrfan Dinç, evli ve üç çocuk babasıdır. Red Wing Red Wing veya Redwing: Otto Carius Otto Carius, (27 Mayıs 1922, Zweibrücken - 24 Ocak 2015, Herschweiler-Pettersheim), II. Dünya Savaşı sırasında Alman Heer Tank Komutanı. Otto Carius, savaş esnasında 150'den fazla tankı yok etmiştir. Otto Carius, okuldan mezun olduktan kısa bir süre sonra İkinci Dünya Savaşı patlak verdi. Carius, Panzer şubesine gönüllü olmadan önce, orduya girdi ve önce piyade sınıfında görev yaptı. 1943'te Carius, 502. Ağır Panzer Taburuna geçti. 1945 başında, 512. Ağır Antitank Taburundaki bir Jagdtiger'ın kumandanı oldu. Carius, Doğu Cephesi'nde Sovyetler'in korkulu rüyası olmuştur. Johannes Bölter, Ernst Barkmann, Kurt Knispel ve Michael Wittmann ile beraber tarihte en başarılı tank komutanlarından biri olarak düşünülür. 8 Mart 1945'te 2. bölük, Ren nehri savunmasına katılan Siegburg yakınlarındaki cephe hattına yönlendirildi. 7 Mayıs