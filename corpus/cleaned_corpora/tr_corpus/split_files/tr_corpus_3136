duyguların taşınabilmesi var. Bu duygular da çok net ve duru bir Türkçeyle dile getirilince, insan dilinin zenginliğini, bir dille neler yaratılabileceğini düşünmeden edemiyor. Temel malzemesi dil olan edebiyat için, özellikle şiir için, bu özelliğin son derece önemli olduğunu düşünüyorum. Önceleri Arapça ve Farsçanın, şimdilerde ise Batı dillerinin yoğun Canpolat 2 etkisindeki dilimizin durumu ve bu alandaki çabaların cılızlığını düşününce, bu güzel Türkçe, daha da değerli oluyor. Nâzım’ın dili bende “sahicilik” duygusunu kolaylıkla oluşturuyor. Şair, müthiş şeyler söylüyor, dile getiriyor, muhteşem şiirler oluşturuyor ama bunlar bildiğimiz “şiir” değil. “Şiir gibi olmayan şiir” ya da “Şiir budur!” dedirtiyor insana. Bu durum pek tanımlanamayan, ifade edilemeyen, ancak hissedilebilen etkilenişleri dile getirmektedir. Nâzım’ın şiirlerinin özünü oluşturan, aşklarıyla birlikte yoğurduğu kavgasına olan inancı, memleketini sevdalarının en önüne koyan tavrı son derece etkileyici geldi bana. Günümüzde yurtseverlik kavramının ve sevda adına yaşananların geldiği noktayı; bu noktadaki niteliksiz bozulmaları düşündüğümüzde, şairin dizelerinden yansıyanlar, unutulmuş, nostaljik zamanlara özlemi körüklüyor. Onu okurken, kimi zaman bir çocukluk anıma, kimi zaman da çok eski bir dosta bakar gibi hissediyorum. Nâzım’ın toplumsal alanda sırtını dönmeden ilgisini, desteğini yitirmeden, bireysel olanı, kendine ait olanı yaşaması başlı başına bir ustalık. Hani, “Büyük dava adamları, yaşamlarından, sevdalarından ödün verirler.” denir ya, Nâzım’da da böyle olmuş elbette. Şair buna rağmen yaşamdan ve sevdadan kendine önemli bir bakiye almış şiirleri için. Zaten tüm bunlar olmasaydı, eksik olurdu, diye düşünmeden edemedim. Şair, bana göre, sevdayı ve kavgayı birlikte götürmüş. Bu iki kavramı yoğurup eritmesi ve sanatına yansıtması çok güzel, çok etkileyici ve destansı geldi bana. “Yaşamak bir ağaç gibi/ Tek ve hür/ Ve bir orman gibi/ Kardeşçesine...” (94) dizeleri bunun özeti, ifadesi değil midir? Nâzım’ı beğenir ya da beğenmezsiniz. Bunu iki açıdan yapabilisiniz; sanatı ve dünya görüşü. Aslında ikisi pek yakın pek iç içedir ama; “Nâzım’ın sanatını beğenmiyorum” diyenin şiire ait bir kanısı yok demektir. Dünya görüşü ise bu yazının içeriği dışında tutulmaya çalışılmıştır. Sadece Canpolat 3 kimi evrensel ilkeler ve doğrular ölçeğinde şunu söyleyebilirim: Nazım, asla “Neme lazım, beni ilgilendirmez.” dememiş olmakla bile saygıyı sonuna kadar hak etmektedir. Bütün şiirlerinde bu boş vermeyiş tavrı rahatlıkla görebiliyoruz. Onun her dizesinde her satırında “güneşli günler” göreceğine dair inancı izledim. Belki de “bana ne”ci olmayışının altında bu sağlam inanç yatmaktadır. “Anlamalı sevgilim/ O bir müthiş bahtiyârlık/ Anlamak gideni/ Ve gelmekte olanı” (54) dizeleri de bu inancın bir göstergesidir. Zaten anlamak başlı başına bir mutluluk değil midir? KAYNAKÇA Nazım Hikmet RAN/Bütün Şiirleri/Yapı Kredi Yayınları/9.Baskı İstanbul Mart 2013 SANA KİM DEDİ BENİ DÜNYAYA GETİR DİYE? Yaşamak vazgeçemediğimiz bir alışkanlıktır. Albert Camus-SİSİFOS SÖYLENİ “Dünyaya gelmek başlı başına bir tehlikedir.” demişti Oriana Fallaci. O ne bu dünyaya inanmıştı ne de ölümden sonraki hayata ve tüm bu inançsızlığıyla yarattı Doğmamış Çocuğa Mektubu. O artık bir tanrıçaydı çünkü o ne bir tanrıya ne de bir başkasına ihtiyaç duyuyordu. Sadece kendi varlığı yolunu aydınlatmasına yetiyordu ve bu ona verilmiş bir hediyeydi. Haksızlığa uğramış bir beden ve onun içinde yaşayan masum bir bebek. Ne kadar küçük ve zarif , hayatın tüm kargaşasını bilmeden yaşayan tek canlı. Acılara katlanmamış , en dibe vurmamış ve her daim büyük bir sessizlikle güne ana rahminde uyanan bir canlı . Acaba bu saflık ve güzellikteki bir bebek dünyada barınan tüm kötülüklerden haberdar olsaydı yine de dünyaya gelmek ister miydi? Peki ya bir anne tüm bu kötülüklerin farkında ise ve hala çocuğunu dünyaya getirmekte ısrarcı oluyorsa bunun sebebi neydi? Doğum öncesi anne – çocuk ilişkisini en güzel şekilde inceleyen Fallaci bu iki soruya kitabında yanıt arıyor. Fallaci acaba ne düşünüyor? Fallaci’nin kitapta yarattığı karakter şu an yaşadığımız dünyaya karşı epey bir karamsar. Öyle ki; zaman zaman kitapta yer alan masallar dahi kötümser bir çizgide ilerliyor. Her ne kadar çocuğunu dünyaya getirmemek için kendi kendine sunduğu tezler ağır bassa da karakterimiz çocuğunu dünyaya karşı bir meydan okuma olarak görüyor. Haksızlığa uğradığını ve büyük bir yük altına girdiğini düşünen karakterimizin en büyük destekçisi ise yine doğmamış çocuğu oluyor. Kitapta bir bireyin özgürlüğünden daha çok o bireyin yaşamında özgürlüğünü kısıtlayan hayat etmenleri tartışılıyor. Örneğin erkek ve kadın cinsiyeti arasındaki özgürlük farkı ya da dinine bağlı birisiyle dinine bağlı olmayan birisi arasındaki fark. Kitapta bu karşılaştırmalara sıkça gidiliyor ve hepsi aynı sonuca bağlanıyor: Bu çocuğu dünyaya getirmeli miyim? Belli bir döngünün içindeymişçesine aynı sorular üstüne gelip gidiyorsunuz ve böylece her bir soruya kafa yorarak çözüm arıyorsunuz. Bu sorulardan en zoru ise dünyanın yaşamak için iyi bir yer olup olmadığı sorunsalı. Siz bu tip sorularla boğuşurken Fallaci’nin istekleri daha da bitmiyor. Örneğin sizden doğmamış çocuğun annesi olmanızı ve nasıl bir yol izlemeniz gerektiğinin cevabını istiyor. Bunlar okurlara hem eleştirel düşünmelerini sağlatıyor hem de okurları kitapla bir bütün haline getirtiyor. Karışık ve virajlı yollar sanki Fallaci romanında bir karakter , o denli mutsuz o denli kaygılı. Kitaba baktığımızda cinsiyetçi bir yaklaşımın olmadığını da fark edeceksiniz. Özellikle ilk sayfalarda yapılan kadın erkek eşitliği vurguları ve bebeğin cinsiyetiyle ilgili endişelerin doğmaması bize bunu kanıtlıyor. ”Yüreğin , beynin cinsiyeti yoktur. Davranışların da öyle. Hiç unutma bunu.” Oriana Fallaci’nin kitapta yer alan bu sözü ise cinsiyetler arası eşitliğin temel ölçütü oluyor. Hızla büyüyen ve gelişen dünyada tek değişmeyen şey orta gelişmiş düzeydeki toplumların ataerkil inanışıdır. Bu inanışı kitabında sık sık irdeleyen Fallaci maalesef bu konuya bir çözüm getiremiyor. Felsefe ve pedagojinin bu kadar sıkı bir ilişkide olduğu kitapta size de küçük roller biçilmiş olması kitabı akıcı kılan bir özellik .Oriana fallaci bu kitabında büyük bir drama da yer vermiş. En sonunda düştüğü fikir ayrılıklarından pişman olan anne kendini bir vicdan mahkemesinde buluyor. Vicdan mahkemesi bölümü yazar tarafından okurlarına sunulmuş en dahice bölüm özelliğini koruyor. Çünkü Fallaci tam bu noktada okurlarından mahkemede tanıklık yapmalarını istiyor. Doğmamış çocuğun annesini savunmanız ya da savunmamanız için size bir jürilik makamı sunuyor. Son olarak bu kitabı okumanın nasıl bir süreç olduğundan ve bize neler kattığından bahsetmek istiyorum .Elinize alıp okumaya başladığınız andan itibaren doğmamış çocuk siz olacaksınız. Özellikle kitabın size sıkça yönelttiği sorular sizin bu kitapla bir bütün haline gelip sokakta dahi yürürken bu kitabı düşünmenizi sağlayacak. Yorucu bir kitap değil aksine hem sürükleyici hem de Pınar Kür’ün çevirisiyle daha da lezzetli bir kitap. Fallaci’nin feminen yaklaşımı ve dünya sorunlarına karşı kendine özgü duruşu kitaba yansımış durumda. Keyifle okuyacağınız bu kitabı bitirdiğinizde çevreye karşı olan duyarlılığınız ve tüm dünyaya bakış açınızın bir anda değiştiğini fark edeceksiniz. Örnek vermek gerekirse bir annenin doğum sürecinde yaşadığı tüm o kaygıları ve bebeğine karşı beslediği tüm o sevgiyi sizde yaşayacak ve hissedeceksiniz . Özellikle güncel sorunlara karşı daha hızlı tepki verebilecek kapasiteye de gelmiş olacaksınız. Not: Tüm resimler Google Image sayfasından alınmıştır. BURCU YILDIZ HANGİMİZ DAHA YALNIZ? Sahi, nedir ‘’yalnızlık’’ dediğimiz şey? Tam da bu soruyu yazarken bir yalnızlık şarkısı dinliyorum çünkü bazen bazı şarkılar ruhunuzun derinliklerine iner, ardından yüreğinizden kaleminize dökülür sözcükler -her ne kadar benimki kalemden çok bilgisayar klavyesine dökülse de siz anladınız bence ne demek istediğimi- ve duygularınız karşıdakiyle buluşur. İşte ben de tam olarak böyle biriyim, yazamam öyle müzik olmadan. Yalnızlık, belki de tam olarak üstte bahsettiğimiz gibi bir şarkıyla başlar ve sonra başlarız savrulup durmaya. Sanırım bu mahvolup tükenmenin de pek kurtuluşu bulunmamakta. Aslına bakarsak, hiçbirimiz yalnız olarak dünyaya gelmiyoruz, çoğumuz anne babalarımızla birlikte oluyoruz uzun bir süre ve tek başımıza kalmıyoruz ya da öyle olduğumuzu sanıyoruz. İşte, değinmek istediğim nokta tam olarak da burayla ilişkili. Etrafımızda birilerinin olması bizim yalnız olmadığımız anlamına gelmiyor, aksine yalnızlığı bile getiriyor olabilir. Düşünüp sorun kendinize, onca gürültünün arasında sesinizi duyurabiliyor musunuz gerçekten? Eğer etrafınızdakiler arasında o sesi duyurup varlığınızın kanıtına kendinizi ikna edebiliyorsanız yalnız olmayabilirsiniz ama öyle çok insan tanıdım ki o sesi duyuramayan ve koskoca bir boşluğa hapsolup bir türlü yalnızlığını kabullenemeyen… Evet, belki de biraz da olsa tanımlayabildim yalnızlığı kendi açımdan ve şimdi yukarıdaki soruyu kendinize sorup dürüst olmanızı istiyorum. Bakalım, ne kadar dürüst olabileceksiniz çünkü zordur kabullenmek yalnızlığı. Her ne kadar bilsek de yalnız olduğumuzu, yine de çığlık çığlığa susmayı -daha kolay sanırım- tercih ederiz. Ben, genel olarak ‘’yalnızlığımı’’ kendi içimde bağıra çağıra söylerim, deliyimdir biraz ve çok ağlarım. ‘’Ağlamak, utanılacak bir şeydir.’’ diye düşünenleri de çok tuhaf buluyorum açıkçası. Eğer haykıra haykıra ağlayamayacaksam, nasıl dökerim içimdeki yalnızlığı? Ağlamak iyi hoş da geceleri yatağa yatıp sesini çıkarmamaya çalışırken nefes alamayacak gibi olup içine içine ağlamak ve kendini teselli etmek zorunda kalmak, işte o çok kötü. Ben hep kendi kendini teselli edenlerden oldum, hep çığlıklarımı bir başıma susturdum ki bu gerçek yalnızlık sanırım. Gerçi haykırışlarımı duymayacak birine ağlamaktansa yastığıma ağlarım, sanırım bu çok daha samimi geliyor bana. Bu arada, bugün de ağladım mesela. Şimdi diyeceksiniz ki ‘’Ya bu kız da ne sulu göz çıktı!’’, evet öyleyim. Ne zaman ki o koca yalnızlık hissini bastıramıyorsunuz, işte o zaman akıtmak gözyaşlarınızı kurtarıcınız oluyor. Neyse, siz yine de çok ağlamayın, kimse ya da hiçbir şey ağladıktan sonra cayır cayır yanan güzel gözlerinizi hak etmiyor. Peki, en çok kim sebep oluyor yalnızlığımıza? Sevdiğimiz, değer verdiğimiz, hayatımızda bir şekilde bir yer edinen, ufak tefek anılarımızın olduğu hemen hemen herkesin etkisi var o hisse ama sanırım en çok güvendiklerimiz en çok yaralayanlar oluyor. Güçlü ve zor bulunan bir duygudur güven, yani öyle her önümüze gelene altın tepsilerle sunulmamalı çünkü her sunulduğunda bir süre kullanılıp sonra da insanların, ellerinin tersiyle ittikleri bir şey kendisi. Güven kırıldı mı, güven bakalım bir daha güvenebilirsen. Belki de güvenemediğimiz için yalnız kalıyoruz ya da bırakılıyoruz çünkü artık korkularımız ortaya çıkıyor. Her güven kırılması yaşandığında aynı derecede -belki daha fazla- kırılıyoruz her bir parçamızda ve kırılmak hemen hemen hepimizi korkutuyor ki bence bu durum insan doğasına oldukça hitap etmekte. Kim bile bile parçalanmak ister ki aynı yerlerden tekrar tekrar? Kim yalnız bırakılacağını bildiği hâlde, bunu hiçe sayıp güvenebilir? Kim gözü kapalı gider kendi sonuna? İşte, bu sorulara verdiğim cevaplarla davranışlarım uyuşmadığı için bu denli üzülüyorum sanırım ki bunu değiştirebileceğimi de pek sanmıyorum. Her seferinde ‘’Bir daha asla güvenmeyeceğim, gözüm kapalı kendimi açmayacağım, mesafemi koruyacağım.’’ desem de asla yerine getiremiyorum bu sözlerimi ve yine yalnız kalan ben oluyorum ama belki de güvenmek istemediklerimiz arasında gerçekten güvenmemiz gerekenler var ve bu insanlar bizim hayatlarımızın doğruları olabilecekleri hâlde olamıyorlar, fakat bunu idrak edebilmek öyle pek de kolay sayılmaz değil mi? Tam da bu noktada bazı kararlar alırız -ki bunlar genelde yanlış olan yönündedir -ve bu kararlar bizi yalnızlığa götürür ya da yalnızlıktan uzaklaştırır, hepimize ‘’doğru kararları almalar’’ diyelim o zaman. Bir de bizim kararlarımız dışında olanlar var değil mi? Aşk gibi, sevgi gibi, ölüm gibi… Hangisi daha çok acıtır, yürek yakar ya da yalnız bırakır oldukça değişebilen bir durum kişiden kişiye. Mesela birçoğumuz aşk ile sevginin birbirlerinden çok farklı olmadıklarını ve etkilerinin de hemen hemen aynı olduğunu savunuruz ama bence bu böyle değil. ‘’Sevgi, emektir.’’ gibi bir basmakalıp ifade kullanmak istemesem de gerçekten de tam olarak öyle ki aşkın emekle uzaktan yakından alakası yok. O daha çok tutkudan geçiyor ve biz âşık olduğumuzda algılarımızı kapatıp anormal davranmaya başlıyoruz. Her ne kadar zaman zaman güzel duygular olsalar da, ikisi de sonunda bizi en çok yalnız bırakan şeylerden. Hiçbir aşkta ya da sevgide çift taraflı kazanç olmamıştır sanırım -belki çok azında, bilemiyorum- er ya da geç en azından bir taraf kaybediyor ki bu genelde yalnız kalan oluyor. Hemen hemen hiçbir giden yalnız hissetmez, yalnız olacağına inansa gitmez sanırım ya da bilmiyorum bazen gitmek zorunda kalır, her neyse sonuçta eninde sonunda yalnız bırakır. Aşkın ya da sevginin yalnız bıraktıklarından çok daha çaresiz bir bırakılma var ki kimsenin durdurmak, düzeltmek ya da acısını azaltmak için bir şey yapamayacağı. Ölüm… Evet, ölüm beni hep çok korkutmuştur. Düşünsenize, bir daha görememek, sesini duyamamak, dokunamamak, eliyle yüzüyle oynayamamak -ki bu benim en çok değer verdiğim şeylerden biridir- ve daha bir sürü şeyi yapamamak… Evet, bunları yaşarken de yapamayabiliriz çünkü terk ediliriz ama yaşayıp terk etmekle, son nefesini verip terk etmek çok farklı. Artık birinin ne yaparsak yapalım döndüremeyeceğimiz yollara girmiş olması, belki de bize en büyük yalnızlığı getirir. Ah, bu ölüm… Ne de korkunç şeydir, altüst eder, dağıtır, toparlanamaz parçalara ayırır seni ve sen hiçbir şey yapamazsın. Ne yapmak gerekir, peki? Buna cidden cevap verebileceğim bir zaman diliminin olduğunu hiç sanmıyorum, sadece sevdiklerinizle dopdolu bir hayat dileyebilirim, sizden de aynı dilekleri bekleyerek tabii. Ne de çok anlatmışım, ne de çok yalnızmışım meğer. Çok mu boğdum sizleri yalnızlığıma, pek bilemiyorum açıkçası ama ne yapayım işte biraz yalnız, biraz mutsuz, çokça kırgın bir kadınım ben ve kırılacak başka bir dalı kalmadığında, her şeye alışıyor insan. (Alıştım mı, bilmiyorum, alışabilir miyim, onu da bilmiyorum.) Her neyse, bugün -bu yazıyı okurken- de bana içelim biraz, ne dersiniz? Başka duygularda -daha az yalnız, daha az kırgın, çok daha mutlu olarak- görüşmek dileğiyle… Hasan Furkan KIRAÇ İyi İnsanlar Sadece Filmlerde mi Olur? 1960‟lı yıllara dönüp baktığımızda çıkartılmış onlarca filmde hayır için iş yapan “Bizden kötülük çıkmaz be ağabeyim” diye bağıran homojen mahalle yapısıyla ve her zaman bir derdi olan mahallenin âşık olduğu kızla karşılaşırız. Sonrasında mahalleye yeni taşınan zengin adamın yakışıklı oğlu bizim fakir ve sıkıntılı kızımıza âşık olur. Zengin babasıyla kavga eder fakir kızla evlenir falan filan diye uzar gider bu hikâye. Bu klişe hikâyeyi milyonlarca kez izlemeye âşık bir robot düşünün kendisi GORA gezegeninden gelme hem de 40 yaşında. 216 ile tanışın. Bir de bizim üçkâğıtçı arif var bu hikâyelerden nefret eden onunla da ister istemez tanışacaksınız. Evet, doğru Cem Yılmaz‟ın GORA-AROG ikilisine çektiği devam filminden bahsediyorum, Arif V 216 „dan… Her şeyden önce belirtmek isterim ki benim GORA filmine olan sevgim bu filmi biraz önyargıyla izlememe sebep oldu çünkü GORA‟nın devamı asla ve asla kötü olamazdı, eksiği olamazdı. Yeni tanıştığım insanların “En sevdiğin film hangisi?” sorusuna “Ben GORA‟dan gayrı film izlemedim” diyecek kadar severim GORA‟yı çünkü GORA bir filmse diğerleri filmcik ya da başka bir şey. Film yine diğer tüm CMYLMZ yapımlarındaki o eğlenceli havada geçiyor. Uçuk kaçık fikirlerle (taşınabilir bellekten çıkan mezeler, hologramken içilen rakılar gibi) başlayan film ilk sahnesinden gülme krizine sokuyor sizi. Her bir saniyesi anlatılmaz yaşanır incelikte esprilerle dolu ve anlamak için önceki CMYLMZ yapımlarını dikkatlice izlemiş, oyuncuların magazin hayatlarını sıkı sıkı takip etmiş olmanız ve çok az da olsa İngilizce bilmeniz gerek. Şimdi tahmin ediyorum ekrana olan bakışlarınızı “Ne diyor bu çocuk Cem Yılmaz ve İngilizce ne alaka?” deyişlerinizi duyuyorum ama filmden ön bilgi vermemek için üç maymunu oynayacağım. 1 Hasan Furkan KIRAÇ Filmde göreceğiniz ilk güzel şey Arif karakterinin Türk pop müziğinin 90‟lı ve 2000‟li yıllarını katledişi.Arif öyle şarkılar söyleyecek ki sesinin ilginçliği kulaklarınızı kanatacak ama öyle kıyafetler giyecek ki gördükçe gözleriniz şenlenecek.Bir düşünün Zeki Mürenin efsanevi kostümlerinin içinde Cem Yılmaz var.Zaten görür görmeye başladığımız bu karakter iyice gülünç hale geliyor. Ah bir de unutmadan filmde sadece geçmiş yok değişmiş bir gerçeklik var ve oradaki en güzel ayrıntımız da değişmeyen yaşlanmayan Ajda Pekkan gerçeği. -Kendisine sevgim saygım sonsuz ama sence de çok olmadı mı be Ajda Abla? Kazık çaktın dünyaya- Amerikalılar kendi filmlerindeki yozlaşmış ve değişmiş gerçekliklere sürgün gerçeklik derler ben de filmdeki gerçeklikten aynı şekilde bahsedeyim bu sürgün gerçeklikte göreceğiniz sürgün olmayan tek şey TAVUK DÖNERCİ. Ne de olsa değişmez parçasıdır Türk insanının Tavuk dönerciler.O apokaliptik dünyayı ilk gördüğümde “Ulan doğru aslında buna doğru mu gidiyoruz ki?”demedim değil.Ama peşinden Arif‟in de dediği gibi “Ana tavuk dönerci tavuk dönerin olduğu yerde umut halen vardır.” Sözünü duyunca bir rahatlama hissi geldi. İşte bu adamın yapımlarını bu yüzden seviyorum. Çünkü Türk insanının naifliğini aynı zamanda işgüzarlığını ondan daha iyi anlatan birisi daha olamaz. Bu filmde de aynısı geçerli olmuş. Sanırım ki Türkiye‟nin geri kalanı da benle aynı fikirde çünkü iki kez izledim bu filmi birisi gösterime girdiği gün diğeri ise gösterimden çıktığı gün, yani dündü. İki gösterimin tarihleri arasında neredeyse iki ay fark var ve son gösterim bile kapalı gişe oynuyordu. Bu başarının arkasında küfrün, argonun bile tam Türk insanının kullandığı dozda oluşu da yatıyor. Komedyenler için halkın aynasıdır bizi bize komik dille gösterir diyorlar ya. Cem Yılmaz bir aynadan fazlası o halkın kendisi işte o yüzden benim ona olan hayranlığım ve filmlerine olan aşkım. Bir film düşünün basit bir komedi filmi ama bu filmin kendine has müziklerden oluşan komedyenin söylediği yirmi iki şarkılık bir albümü var, konuk oyuncular bile gelip filmde şarkı söylemişler.1960 senesinin şarkılarını o yıllardaki oyuncuları oynayarak söylemişler hem de. 2 Hasan Furkan KIRAÇ Lafı çok da dolandırmak istemiyorum. Anlatılmaz yaşanır filmlerden birisi olarak gösterilebilecek bir film Arif V 216. Ben bu satırları yazarken gösterimden kalktığı için üzülüyor olabilirsiniz. Ama lütfen gidip bir dvd edinin ve izleyin kesinlikle yararınıza olacaktır. -HOCAM KAYNAKÇA YAZAMIYORUM ÇÜNKÜ NEREYE NEYİ KAYNAK GÖSTEREBİLİRİM HİÇ BİR FİKRİM YOK- 3 Muhammed ÇavuşoğluÖzgeçmişim Hücremdeİnsanları yanlış düşünmeye iten, sebepsiz yere tartışmalara yol açan, insanların huzurunu kaçıran ve toplumu bölen en büyük problem ön yargı. Çoğu insan farkında olmasa da, ön yargı sonucunda atılan basit bir bakış bile karşıdakini üzmeye yetiyor. Ön yargının bu kadar fazla olduğu güzide(!) dönemimizden on yıl sonrasını düşünüyorum da bence bundan çok daha yaygın olacak başkalarının hakkında saniyesinde hüküm vermek. Sadece kriterler değişecek. Dini inanç, siyasi parti, kıyafet markası yerine bir tek kriter olacak insanları ayırmak için: genetik özellik. Kulağa biraz ilginç gelse de gerçekleşme ihtimali çok yüksek, hem de çok yakın bir zamanda.“Gattaca” ﬁlmindeki atmosfer de benim dediğimi destekler nitelikte. Toplumun bir kısmı doğal yoldan doğan insanlardan oluşuyor, diğer kısmı genetik olarak tasarlanmış insanlardan oluşuyor. Hayatın her anında toplumun bu iki kısmı arasında ayrım var. Doğal yoldan doğan insanlar ikinci sınıf insan muamelesi görüyorlar. Doğal yoldan doğmak pek de doğal olmuyor aslında. Eğer genetik mühendisliği günümüzde de ﬁlmdeki kadar gelişmiş olsaydı benzer bir durum ortaya çıkardı bence. Okullar, şirketler genetik olarak üstün insanları tercih ederlerdi, doğal insanlar ise belli temizlik gibi belirli sektörlerde çalışırlardı. Filmde olduğu gibi gerçek hayatta da -eğer gerçek olsaydı- şirketleri suçlamak çözüm değil aslında, sorun mentalitede. Bir şirketin ilerlemesi harcamalarını en aza indirip, performansı ve üretimi artırmasına bağlıdır ve böyle bir zihniyete sahip toplumda ayakta kalmak isteyen şirket de en iyi elemanları işe alıp, sağlık harcamalarını azaltmalıdır ki diğer şirketlerle yarışabilsin. Hepsine rağmen değişmeyen şeyler de olurdu. İnsanları tanımak gibi... Bizi biz yapan her şey hücrelerimizdeki genetik materyalimiz aslında, olası hastalıklarımız, ﬁziksel ve ruhsal özelliklerimiz, yaklaşık yaşam süremiz... Bunların hepsi hücremizde olmasına rağmen günümüzde insanları tanımak için onların hücrelerine bakmıyoruz çünkü bakmak için yeterli teknolojimiz yok. Eğer yeterli teknolojimiz olsaydı mülakatta özgeçmiş isterken ﬁlmdeki gibi “İdrar örneğinizi alabilir miyiz?” diye sorarlardı belki de. Yine de mantığım almıyor bu durumu. Bizi biz yapan hücrelerimizdeki “özgeçmişimiz” mi, yoksa tutkularımız, hayallerimiz mi? Bence her insan genetik bir bilgiden çok daha fazlası ve genetikteki gelişmeler ön yargıyı artırıcı nitelikte. Buna ek olarak ﬁlmde insanların ömrünü bilmesi de pek iyi bir durum değil bence.Ne kadar yaşayacağını az çok bilen bir toplumdan ne beklenebilir ki? Nasıl verimli olabilir böyle bir toplum, nasıl hayal kurabilir, nasıl kendine hedeﬂer koyup uğruna gece gündüz çalışabilir? Normalde belirsizliği, bilmemeyi, merak etmemeyi hiç sevmem ama sonumuzun belirsizliğidir hayatı yaşanabilir kılan. Başka türlü ne heyecanı kalır ki hayatın? Çoğu insan hayal kurmaya bile üşenir, nasılsa şu zaman öleceğim diye. İnsanlık tarihinde öyle insanlar var ki ömürleri yetmese bile yaşadığı döneme çok şey sığdırıp, uygarlığa yön verirler kendi sonlarını düşünmeden. Teknolojideki ve genetikteki bu inanılmaz gelişmelerin uygarlığa yön verecek insanların hayallerinden vazgeçip kendi sonlarını beklemelerinden korkuyorum açıkçası. Çünkü herkes “Gattaca”daki “Vincent” gibi bütün ön yargılara rağmen risk alarak “Benim özgeçmişim hücremde değil!” diyebilecek kadar cesaretli değil. O cesarete sahip olmasalar da bir şeyler değiştirme, iyileştirme potansiyeli olan insanlar da var, neden onlardan yararlanmayalım? Hatta bu kadar pragmatist düşünmeye bile gerek yok, bırakalım herkes sonun belirsizliğiyle, kendi tutkularıyla, hayalleriyle, istediği gibi, doğal olarak yaşasın!Başvurulan KaynaklarGattaca. Yönetmen Andrew Niccol. 1997. Film.Cebimdeki Kalp Kırıntısı Öncelikle aşk bir amaç mıdır? Soruyorum size. Benim yok deyip arayışa girmek midir aşk? Yoksa sakince hayatınıza devam ederken bir anda aşkla çarpışıyor musunuz? Peki hangisi daha gerçek? Ararken bulduklarımız mı yoksa hayatın bize getirdikleri mi? Cevabını çok iyi biliyorsunuz siz de benim gibi. Ararken değil de tesadüfen bulduklarım daha sahici, daha içten. Alışverişe gittiğim zamanları hayal ediyorum. 36 beden pantolon arıyorum, dar olsun, rengi mavi olsun ama eskitme dursun ama çok da spor olmasın... isteklerim uzar gider. Arar dururum bütün mağazaları. Her bir pantolonu elime alıp bakarım “bu benim istediğim mi?” diye. Deneme kabinlerinin önündeki o koca kuyrukları beklerim. Sıra bana geldiğinde ise sonuç beklediğim gibi olmaz. O değildir aradığım. Onca uğraş veririm ama eve sadece meyve, sebze poşetleriyle dönerim. Ama bir gün önünden geçerken “dur şuraya da bir bakayım 2 dk” diye girdiğim o küçük butikten, o büyük çabalar verip bulamadığım pantolonu alır çıkarım, yüzüm gülerek. Çünkü bir anda bulurum. Beklemediğim anda karşıma çıkar . İşte aşkın neden ben beklediğimde gelmediğinin cevabı. Zamanı değilse, gelmez. Gelince de, kıymete biner. Olmuş olsun diye değil de, olması gerektiği için beni yolumdan alıkoyanlardır benim için aşk... Peşinde binbir tane olayla beraber, bir duygu buketiyle kapıma dayanır. Kaybetmemem lazım biliyorum, zor buldum çünkü. Çantamdaki bütün misketlerimi koyuyorum ortaya. Eğer ki yapabileceğim bir şey varsa çekinmiyorum. Daha doğrusu, çekinmemem lazım. Hiçbir ilişki fedâkarlık olmadan yürümez çünkü biliyorum. Peki ne yapacağım şimdi? Seviyorum, yetmez mi? Yetmiyor işte be kardeşim... Gösteremedikten sonra sevmek benim neyime? İstersem canımı koyayım ortaya, “bu senin için” diyebileceğim bir şey yoksa elimde, sözlüm 0. “Kızım sen de biraz sevdiğini belli et ama!” diyen kafalar var etrafımda, sadece demesini bilen kafalar. Sevgi nasıl belli edilir ki? Etrafıma bakıyorum, herkes başka bir yol deniyor aşkını yaşatabilmek için. Pahalı hediyeler alıyorlar birbirlerine. O klişeleşen laf “aşkı parayla satın alamazsın” yalan oluyor, çünkü alınıyor. Kime daha pahalı hediye alınırsa, balkonu balonla süslenirse, adına parti düzenlenirse ertesi gün gelip “ Aşık oldum” diyor. Göz boyama sanatına her gün bir yeni renk eklenir desene...Bazıları da “Sözlerle” dediler, “duygusal birşeyler söyle” dediler. Ama hiç kimse verdiği sözleri hatırlamıyor, yarın olunca unutuluyor bir nefeste verilen binlerce söz. Ben daha dün ne yediğimi hatırlamıyorum ki... Sanki hiç olmayacak gibi değil mi? Ee şimdi ne yapacağım dediğimde de oturup ağlamaya başlıyorum. Olmadığını, beceremediğimi görmek koyuyor insana. Sevgim neden yetmedi bizi “biz” yapmaya? Ne zaman geçecek bilmiyorum bu kalbimin sancısı. Bir aşk istedim, herkes onu mutluluk diye tanımladı bana. Ama bana bir beden büyük gelebileceğini nereden bilebilirdim ki. Ne kadar kürek çekersem çekeyim olduğum yerde sayıyorum sanki. Elinden tutup birinin beni çekmesini beklerken aslında daha da dibe batıyorum. Bazen nefes alamıyorum, hıçkırıklarda boğuluyorum. Nasıl başladı ve ya nasıl bitecek inanın bilmiyorum. Konu karşılıklı sevmek ve ya değer vermekse getirin menünüzü, en zor ama bir o kadarda tadına değer bir şey seçeceğim. Çünkü biliyorum hakkını verebilirim. Kendime güveniyorum. Ama gel gör ki cebimde fazla bir şey yok sunabileceğim. Sadece kalbim var... Geçtiğimiz yılların dillere destan bir filmi vardı, adı “500 Days of Summer”. Kendimi her böyle hissettiğimde açıp bir daha ve bir daha izliyorum. Tom’un saf ve çaresiz aşkına benzetiyorum ben de kendiminkini. Onun çabaladığını görmek yeni yeniden umutlandırıyor ve başa dönüyoruz. Belki bu sefer olur ha, ne dersiniz? BURÇİN İREM GÜREL 21502557 ARAF’A ADIM ATMAK Her insanın mutlu olmasını sağlayacak onu tatmin edecek durumlar vardır. Bazıları sadece bir teşekkürle veya bir selam ile mutlu olabilecekken bazılarını ise ancak hayallerini gerçekleştirebilmek veya başarılı bir hayata sahip olmak mutlu edebilir. Bunun temel nedeni, hayattan beklentilerimiz ve hayallerimize olan düşkünlüğümüzün derecesidir. Kimi insanlar yatmadan önce mutlu bir hayatı düşlerken, gün içinde elindeki imkânlarla elinden geleni yaparak da hayatını sürdürür kimileri ise gücün ve zenginliğin hayaliyle uykunun derin dehlizlerine uzanıp hayatlarında dönüm noktası diyebileceğimiz, hayatlarında yeni bir sayfa açmalarını sağlayabilecek kararlar vermek zorunda kalabilir. Peki, hangi yol doğrudur? Küçük şeylerden mutlu olmaya çalışıp elindekinin değerini bilmek mi yoksa kendinden yüksek beklentilerini karşılamak adına hayatındaki her şeyi değiştirebilmeyi göze almak mı? Hayat, birçok insana göre bazı şeyleri dert ve riske etmek için fazla kısa, benzer şekilde yine birçoğuna göre de ömrümüz boş geçirmek için fazla değerli. İlk görüşe sahip insanlar, elindekilerden memnun ve büyük değişikliklerden ziyade küçük detaylarında onların hayatlarını daha iyi kılabileceğine inanan insanlar. Çok daha iyisini istemediklerinden veya hak etmediklerinden değil, belki de sahip olduklarını kaybetme korkusunun, daha iyi bir hayatın verebileceği hazdan daha güçlü olduğu için riske girmeyen insanlar bunlar. İkinci görüşe sahip insanlar ise hayatında büyük değişiklikler yapma ihtiyacı duyan ve bunun için elinden geleni ardına koymayan insanlar. Onların bazıları da genlerine işlenen o insani tatmin olamama lanetini taşır bazıları ise sadece yapması gerektiği şeyleri yapar. Bir noktada, kitapta da olduğu üzere, hayatını iyileştirme yolunda risk almak ile elindekilerle mutlu olmaya çalışma arasında seçim yapmak zorunda kalmıştır herkes. Vermek zorunda olduğumuz binlerce karar arasından en yıpratıcılarından biri olabilir bu karar. Belki içten içe hata olduğunu bilsek de bazen yapmamız gereken hatalar var. Ülkenin hiç bilmedikleri bir kısmına daha iyi bir yaşam umuduyla gidip orada tutunmaya çalışan kadınlar için de bu geçerli. Benim Iğdır’dan Ankara’ya, ailemden, arkadaşlarımdan, büyüdüğüm çevreden çok uzağa gelmem benim için ya bir fırsat ya da bir hataydı. Bir anda kendimi yabancı olduğum bir şehirde, tanımadığım insanlarla, bilmediğim sokakların adımlamadığım yollarında yürürken buldum. Önce şehri tanımaya başladım, zamanla insanlarını anladım. Ama kitaptakinin aksine beni yıldırabilecek ne sert bir iklim vardı(Ankara’nın ayazı hariç) ne hastalıklar ne de tehlike arz eden bir doğa. Şimdi kararımı verdiğim zamana, içinden çıkamadığım dilemmalara, üzerine kafa yorduğum onca karşılaşabileceğim probleme baktığımda iyi ki bu adımı atmışım diyorum. O adımı atmasaydım içimde hep bir ukde kalacaktı ve ben de şansımı deneyip kaderimle yüzleşmeye karar verdim. O uzak diyarda çok yakın bir geçmişte kalan o masum, elindekilerle yetinen ben ne hayatı gerçek anlamda görmüş olabilecek ne de hayatımda ileri bir adım atabilecektim. Artık farkındayım ki eğer hayatta ileri adım atmıyorsan geri gidiyorsundur. Çünkü zaman hep ileri akıyor. Hiçbir zaman bana tekrar deneme şansı veya düşünmek için süre vermiyor. Kitapta kadınlar da daha mutlu ve zengin bir hayata ulaşabilmek adına, sonucunda istediklerini elde edemeseler de, o hatayı yapmak zorundaydılar. Çünkü sahip oldukları şeyler onları memnun etmiyordu ve daha iyisini arzuluyorlardı. Hepimiz de arzularımızı gerçekleştirmek adına üzerime düşeni yaşamak zorundayız. İnsanoğlu her zaman risk almak zorundaydı. Çünkü ne başta ne de şimdi ona kimse yardım etmedi. Birilerinin ölmek uğruna olsa da uçmaya çalışması gerekiyordu. Yoksa asla uçamayacağımızı bilemezdik. Kuşları örnek almaz, sonunda da gökyüzüne ulaşamazdık. İnsanın fıtratında hata yapmak vardır. Aynı zamanda o hatadan çıkarılacak dersler vardır. Sadece ileriye adım atması önemli. Elindekilerle mutlu olmak için değil her zaman daha iyisi için. Kaynakça Swarthout, Glendon. Refakatçi. İstanbul: Yapı Kredi Yayınları, 2015. Baskı YETENEK KUKLASI İNSANLARBir insanın belli bir konuda yeteneğinin olup olmadığına nasıl karar verilir? Yeteneksiz insan doğru bir kavram mıdır? Dünyada onca konu onca alan varken yeteneksiz bir insanın olmasının imkansız olduğunu düşünüyorum. Tıpkı parmak izlerimizin birbirinden farklı olması gibi yetenek de kişiye özgü ve bireysel bir kavram. Elbet benzer yetenekler var fakat kimse bir başkasının tam anlamıyla kopyası olamaz. Sadece bir konuda yetenekli olmak imkansızdır çünkü. Tabii yetenek kavramının kim tarafından ölçüldüğü de belirsiz. Durum göreceli olduğundan hemen çoğunluğun fikrine göre nitelendirilmeye başlanıyor. Yetenek, toplum tarafından dayatılan kalıplarla sınırlanmış ve bunun dışına çıkılmasına asla izin verilmiyor. İnsanlar da bu sınırların içinde dans etmeye adıyorlar kendilerini. Farklı olma korkusu özgün ve belki de en değerli yetenekleri köreltiyor. Sahipleriyle birlikte unutulmaya yüz tutan bu yetenekler dünyada var olmalarına izin verilmeden yitip gidiyor. Çok az insan farklı olma cesaretine sahip. Korkanları da hiçbirimiz suçlayamayız. Çünkü onları bu hale biz getirdik. Onlara farklı yollara sapma kaybolursun dedik. Sürümüze kattık hepsini ve belki de gökkuşağının tüm renklerine sahip ruhlarını alıp tek renk haline getirdik. Aramızdan sıyrılanlara da hemen arkamızı dönüp onları ötekileştirdik. İzin vermedik konuşmalarına. İnsanlığın en acımasız ve en kötü özelliklerinden biri bu belki de. Halbuki başkalarının önünü kesmekle, biz yapamıyorsak onlar da yapamasın düşüncesiyle hiçbir yere varamayız. Bu yüzden çoğu toplum gerilemeye mahkûm kalıyor.Emrah Serbes'in "Deliduman" romanında Çağlar adlı ana karakter kız kardeşi Çiğdem'i yaptığı Michael Jackson dansıyla bir yetenek yarışmasına sokmaya çalışıyor. Onu yeteneğiyle övüp sürekli destekliyor fakat içine düştükleri durum farklı oluyor. Erdem ile şöhret çakışıyor ve yetenek arka plana atılıyor. Yine toplumun dayattığı kurallar işin gidişatını sarmalamış oluyor. Şöhret uğruna insanlar asıl yeteneklerinden vazgeçip çoğunluğun uğraştığı alana yönelebiliyor. Oysa ki insan kendi yeteneğiyle barışık olmalı, ne olursa olsun ona sahip çıkmalı. Bir kere ipin ucunu bıraktıktan sonra toplum aç bir şekilde bireyin başına üşüşüyor ve ondan besleniyor. Bu beslenme genelde medyada insanların yetenekleri üzerinden para kazanmakla oluyor. Belli bir plana bağlı kalmalarını sağladıktan sonra tüketene kadar sömürüyorlar insanı. Bu resmen ruhlarının, ümitlerinin ve hislerinin çalınması. Bir kez medya denen tuzağa düştükten sonra kimse paçasını kolay kolay kurtaramıyor. İlla ki belli kayıplar veriyorlar çünkü buna mecbur bırakılıyorlar. Belli yeteneklere kontrol edilebilir ölçülerde sahip olan ve robotlaşmış bireyler üretmeye çalışıyor toplum. Buna dur demenin neredeyse bir yolu yok. İnternet ve televizyon içler acısı durumu gözler önüne sermeye yetiyor zaten. Bu platformlarda tanık olduğumuz çoğu insan şuursuz ve yetenekli oldukları yansıtılmaya çalışılsa bile öyle değil. En ufak hatalarında veya başarısızlıklarında bahane bulmaları da zor olmuyor. Kitapta Çağlar karakteri şöyle bir düşüncesinden bahsediyor; "İnsanların çoğu yeteneksizdir. Öyle olmasaydı yeteneğin ne anlamı kalırdı ki zaten. " (Serbes 13) Bu düşünceye kesinlikle katılmıyorum. İnsanları yeteneksiz olarak nitelendirmek ağır bir hakaret bence. Her bireyin daha açığa çıkmamış da olsa bir yeteneği vardır. Bazısı çok yetenekli olup herkes tarafından fark ediliyor belki de ama bu sadece onların yetenekli olup diğerlerinin olmadığını kanıtlamaz. Kanıtladığı tek şey diğerlerinden daha yetenekli olduğudur ve zaten bu yüzden aralarından sıyrılıp bir yere ulaşabilmiştir. İnsanın yeteneğini fark edip onu yönlendirebilmesi, bir yerlere getirebilmesi de bir çeşit yetenek olarak görülmelidir. Tabii yetenek söz konusu olunca burada şans faktörünün rolü de yadsınamaz. Şans veya biraz yardım çok fazla kapıyı açabilir bir insana fakat burada yine şöhret uğruna erdemli olmaktan vazgeçmek söz konusu olur. Aslında yetenek kavramının içini boşaltan herkesin yetenekli olması değil, ancak medya tarafından onaylanmış yeteneklerin dikkate alınmasıdır. Görünüşe göre de bunu durdurmanın veya düzeltmenin bir yolu yok. Yine de insanların daha bilinçli olması, daha az kişinin toplumun tekdüzeliğinde yok olmasını sağlar. Yetenek kuklası olmuş insanlar sürüsünü biraz daha azaltabiliriz belki de. Bir hayat, bir umut, bir ruh bile kurtarabilsek çok fazla şeyi beraberinde getirecektir bu. Sima ALKAN 21501934 TURK 101-2Kaynakça:Serbes, Emrah. Deliduman. İletişim Yayıncılık, 2014.Neler Oluyor Dünyaya? Son zamanlarda haber bültenlerinin büyük bir çoğunluğunu cinayet, çatışma, taciz gibi haberler oluşturuyor. Dünyanın herhangi bir yerinde kan dökülmeden geçen gün sayısı neredeyse yok. Peki dünyadaki bu huzursuzluğun sebebi ne? Giderek birbirimize düşmanlığımız artıyor mu yoksa? Geleceğimizin aydınlık olacağından ne kadar eminiz? Tüm bu sorulara bir cevap aramaya çalıştığımda Hüsnü Arkan’ın Hırsız ve Burjuva adlı kitabındaki şu söz geliyor aklıma: “...Sürekli barış hali insanın içini karartır. Doğru olan şey, insanların birbirini yemesidir. Herkesin birbirine düşman olması, herkesin birbiriyle dost olmasından tabii ki daha iyidir...”(Arkan, 2014, s.78) Benim Arkan’ın cümlelerinden anladığım insanların belirli bir düzeyde yaşamlarını devam ettirebilmeleri için düşmanlığa ihtiyaçları olduğu ve düşmanlık potansiyelinin hepimizin içinde bulunduğudur. Öte yandan her birimizin sahip olduğu bu potansiyel beni korkutuyor ve aslına bakarsanız bu düşmanlığın sınırlarını belirleyebilecek bir mekanizmayı da içimizde barındırıyor muyuz pek emin değilim. Etrafımızda olup biten şiddet içerikli kaos biz her ne kadar dışında kalmak istesek de bizi içine çekiyor. Yanımızda yürüyen birinin çantası çalındığında belki kendi başımıza gelebilecek olası zarardan korktuğumuz belki de daha basit bir tabirle “bulaşmak” istemediğimiz için yolumuza devam ettiğimizde bu suça ortak olmuş sayılmıyor muyuz aslında? Yine Hüsnü Arkan’ın biraz önce alıntıladığım kitabından bir sözü örnek vermek istiyorum: “..suç denen şey, yaygınlaştıkça yasallaşıyordu...” (Arkan, 2014, s.143) Çevremizde olup bitenlere kayıtsız kaldığımız an biz de “suçlu” şeklinde nitelendirilen kişinin mağdurun kişisel haklarına olan düşmanlığına ortak oluyoruz. Bir noktadan sonra ise insan bu süregelen düzene kendi imkanları dahilinde karşı çıkmak, etrafında olan biteni tamamen yok edemese de en azından düşmanlık akıntısında kaybolup gitmeden durabilmek istiyor. İşte siz 1 de benim gibi bu evreye gelebilmişseniz artık bir şeyler yapmak için çırpınıp durmaya, türlü türlü yollar aramaya başlıyorsunuz. Düşmanlığı azaltma yolunda önemli olan belki de ilk şey bu konudaki tavrımızın ne olacağıdır. Şiddeti şiddetle yok etmeye çalışmanın pek de etkili bir çözüm olmadığının siz de farkındasınızdır umarım. O zaman bir diğer seçenek olan “örnek olmak” gözüme daha mantıklı gözüküyor. Bize yapılan düşmanca bir eyleme barışçıl bir şekilde karşılık vermemiz, ilk başlarda yadırganabilme ihtimaline sahip olsa da ilerleyen zamanlarda bize düşmanlık sergileyen kişilerin de yaptıkları şeyin farkına varmalarında bir etken olabilir. Ya da Hüsnü Arkan’ın Hırsız ve Burjuva adlı yapıtında ve benim bu blog yazımda yaptığım gibi düşündüklerinizi bir kitleye yazılı bir biçimde ulaştırabilirsiniz. Düşmanlıktan beslenen düzene başkaldırırken illa isyankar bir tona sahip olmanız da gerekmiyor üstelik. Hedef kitlenizi harekete geçirmek için hangi yolu izlemenin doğru olduğunu düşünüyorsanız o yolu kullanmanızda hiçbir mahsur yok. Yalnızca şunu bilmelisiniz ki Hırsız ve Burjuvanın karakterlerinden Evren ve Hülya gibi yalnızca hayaller kurarak bu düşmanlık zincirinden kendi kafanızda sıyrılmaya çalışırsanız elde ettiğiniz sonuç bir sabun köpüğünden farklı olmayacaktır. Düşmanlık zincirinin ilk halkası kırıldığında diğer halkaların da yavaş yavaş kırılmaya başlayacağı ve en sonunda zincirin iyici güçsüzleşerek tamamen parçalanacağı bir dünya şimdilik her ne kadar ütopya gibi gelse de bunun gerçek olup olmayacağını tüm imkanlarımızı kullanarak çabalamadan bilmemiz imkansız gibi gözüküyor. Bu yüzden eğer dünyada olup biten tüm bu ölümlere, şiddete ve daha büyük çaplı felaketlerin bir son bulmasını istiyorsak kendimize uygun bir yol çizmeli ve bu doğrultuda önce kendi zihnimizdeki düşmanlıkları yok edip diğer zihinleri de bir nebze olsun yumuşatmak için uğraşmalıyız. Düşmanlıklar ancak böyle yok olacak gibi gözüküyor ve yarın bu düşmanlığın mağdurunun kendimizin de 2 olabilme ihtimali olduğundan hayalleri bir kenara bırakıp gerçekten harekete geçmemizde fayda var. Karar sizin. Ece Kocadağıstan TURK 101-14 21602497 Kaynakça Arkan, H. (2014). Hırsız ve Burjuva. İstanbul: ırmızı edi. 3 Karasu 1 Türkan Öykü Karasu 21202258 Aslı Uçar TURK102/30 16.12.2014 DÜNYA TERS'e GİDERKEN Gözlerimi açtığımda oradaydım. Karanlık bir odada... Geriye doğru yürüdüğümü fark ettim. Asansördeydim. En alt kata gitmek için düğmeye bastım. Kata gelmek üzereyken tam arada asansör durdu. Daha fazla inemiyordu. Çok bunaltıcı, sıcak bir hava hissetmeye başladım. Asansör rapor verdi. Orada savaşın olduğunu, nükleer silahların etkisinin sürdüğü ve yüksek radyasyondan her şeyin etkilendiğini söyledi. Bir üst kata bastım. Kapı açıldığında ürperdim. Bacaklarım titriyordu. Alt kattaki savaşın etkileri üst kata vurmuştu. Ekinler, su yok olmuş, insanlar açlıktan ölmüşlerdi. Asansör oradan uzaklaşmak istediğimi anladı ve beni üst kata çıkardı. Bu katta her şey olağan gözüküyordu. İçeri girdim. İnsanlar televizyon seyrediyordu, fakat hiç kimse izlediklerini anlıyor gözükmüyordu, sadece bakıyorlar mıydı? Etrafa şöyle bir göz atınca, robotlar gördüm. Pek çok robot. Ellerinden her iş geliyordu. Acıkan kedini şarj ediyor, güzel görünmek isteyen tenini parlatıyor, çeşitli şeyler tasarlıyorlardı. Hatta bir tanesi hazırladığı yemeği insanlara veriyordu. Birkaç saate yakın orada kaldım. Robotların hepsi muhteşemdi, yeni şeyler üretiyor, tamir ediyor, düşünüyorlardı! İnsanların yanına geri döndüm. Fakat hâlâ oturan insanları görünce çok garip bir şey fark ettim. Onlar yaşamıyor gibilerdi. Hareket etmiyorlardı. Bitki gibi mi? Evet, hepsi birer bitkilerdi, robotlar ara sıra suluyorlardı onları yaşamaya devam etsinler diye, fakat tek fark insanlar oksijen vermiyorlardı. Sonumun öyle olacağından korktum, televizyondan kaçmam gerekti. Belki de monotonluktan. Nasıl buldum kendimi asansörde bir anda bilmiyorum... Onlar gibi olacağım diye korkmuştum. Şimdiki ağaçlar, bitkiler de bir zamanlar insanlar gibi miydi? Asansör uzun bir süre hareket etmedi. Bana kızmış gibiydi. Bir şeyler 1 Karasu 2 anlatıyordu ve anlayamıyordum. O da benden akıllıydı demek ki. İleri görüşlü müydü ya da. Her ne ise yardım etmeye çalışıyordu. Asansör çalışmaya başladı. Fakat kaç kat birden çıktığını hesaplayamadım. İndiğimde neredeydim bilmiyorum. Öyle bir yer gerçekte var mıydı? Arkama döndüm, asansör yoktu. Bu demek oluyor ki, geri dönemeyeceğim. Yan taraflarım ve arka tarafım çevriliydi. Her yer kendi içinde insanları anlatıyordu. O kadar batmıştı ki! Güneş ağlıyordu, yeşile dönmüştü. Gezegenler uzaklaşıyordu Dünya'dan. İğreniyorlardı çünkü giydiği kirli kıyafetten. Peki, Dünya'nın suçu ne idi? Fakirlikten giyiyordu onu, hiçbir zengin insanı olmadığı için üzerinde. Gezegenler uzaklaştıkça evrenin düzeni de bozuluyordu. İnsanlar uyurken karıncalar malzeme üretmiş, birleştirip sağlam ipler üretmişler. Arılar ise onları aya götürmüş, şimdi her biri, her bir yaşayan fikir göç ediyor. Yıldızlar elini ağaçlara uzatmışlar yukarı çekiyorlardı, her bir güzellik terk ediyordu orayı. Hayvanlar kuşların üstünde zıplaya zıplaya başka galaksilere gidiyorlardı. Her birinin üstünde ağaç-karınca yapımı oksijen tüpleri vardı. Oksijen, sinyaller ile ağaçlardan hayvanlara aktarılıyor o yüzden mesafenin çok önemi yok, hızlandırıcı da geliştirmişler iletim için. Bulutlar da terk ediyordu artık Dünya'yı. Yağmur yerden yağıyordu. Yer gök altüst olmuştu. Yanardağlar tepemdeydi. Ne desem ne yapsam patlarlardı acaba? Onlar üstümdeki beni yöneten kişiler miydi acaba... Gitmem gereken tek yol vardı önümde. Bir dağ vardı ilerde, tepesinde ise bir roket. Dünya'nın güzel günlerinden kalma fotoğraflarla kaplıydı üzeri. Roketi ateşleyip uçurursam evren bana yardım edecekti. Belki o zaman dünya kurtulacaktı? Yürümeye başladım. Ben yürüdükçe yol küçülüyordu. Giderek daraldı. Yürüdüğüm yer cam gibi bir şeye dönüştü. Aşağıda cehennemi görüyordum. Az önce dünyanın alt üst 2 Karasu 3 olduğunu sanmıştım. Fark ettim ki iç içe girmiş. Oranın düzeni, düzenli hiç bir şeyin olmaması idi. Hızlanmaya başladım. Camın üstünde yürüdüğümü sanıyordum ama aşağıdan çıkan eller beni kendilerine çekiyordu, durdurmak, düşürmek istiyorlardı. Ne kadar sinsilerdi. Olmaz dediğin yerden ellerini geçirip seni aşağıya çekmek istemeleri. Ağlamamalıydım, güçlü olmalı. Çok çaresizdim. Bir an önce gelecek güzel günlere ulaşmak istiyordum. Güzel bir günle bulunduğum zaman farkını yeterince sıfıra yaklaştırıp istediğim kadar yaklaşabilmek istiyordum... Koşmaya başladım. Artık oradaydım. Kolu kaldırıyordum ve kaldırdım. Bir anda kendimi aşağıda buldum. Yanıyordum. Ateşten değil. İçimdeki acıdan yanıyordum. Benden önce gelen insanların zalimliğini hissettiğim için yanıyordum. Tuzak kurmuşlardı çünkü. Bunu düşünemeyecek kadar iyi olduğum için daha da çok sızlıyordu içim. O kadar çok sızlıyordu ki yanıyordu. Güzel günlere ulaşamayalım diye tuzak kurmuşlardı. Hatırladım. Gözlerimi açtığımda, kendimi karanlık odada bulmuştum ya sonra? Kafamı kaldırdığımda parlayan harfler yağıyordu. O kadar parlaklardı ki göremiyordum. Bana çarpmaya başladılar. Bana çarptıklarında harflerin çıkardığı sesleri duyuyordum. Bir şeyler anlatıyorlardı. Tıpkı piyanonun tuşlarına bastığınızda her bir tuşun çıkardığı sesler ve bu seslerin birleşimiyle oluşan müziğin size anlatmak istediği gibi. Ama ben o zaman da uyuyordum. Anlayamadım... Gözlerimi açtığımda bugüne geri dönmüştüm. Yataktan kalktığımda ise uyumaya devam ediyordum. ...Her ne kadar zaman varsa o günlere, umarım limiti sonsuza gider, hiçbir zaman var olmaz... 3 Yağız Düveroğlu Magmanın Yalnızsal Çekimindeki “Öz”gürlük Yılgın bir kent çiziyorum içime, enkaz yığınlarının üzerine tüneyip de içiyorum çayımı. Elimle gri cilalar yapıyorum ruhuma, iğne ucu kadar da olsa beyaz bir nokta bırakmıyorum içimde. Kalabalıklaşan yanlarımı buduyorum, vazoya tekil çiçekler ıslıyorum. Gündüz ışıklarına çekip perdemi, esmer bir geceye yürüyorum. Dipte ve kuytuda büyütüyorum kendimi. O sonda, o bilinmezlikte ne buluyorsam... Neden bu kadar karanlık olmak istediğimi, tekilleşmeyi neden bu kadar arzuladığımı, bahardan ziyade kışı, sıcaktan ziyade soğuğu neden bu kadar aradığımı sorguluyorum. Cevaplar buluyorum, kaybediyorum; cevaplar kaybediyorum, buluyorum. Önce ben yittim, sonra kendimi aramaya çıktım; sonra buldum kendimi ve kendimi bir daha yitirmeden bulup da kaybettiğim, kaybedip de bulduğum o cevabı anımsadım. Yine bir ihtilal coşkusunun el değmemesi istenen özgürlük havasını soluyup yalnızlık düşleri kurarken hatrıma geldi o cevap: “O umut... kendimizi dış şeylerden, hatta kendimizden, gittikçe bağımsız kılma umudundan, vazgeçemiyorduk. Özgürlük sözcüğü kulağa öylesine güzel geliyordu ki, gözden çıkarılamazdı, tam da bir yanılgıyı niteliyor olsaydı bile.” (Aruoba, s.67) İçimizde bir köşe, bir kıyı, bir yer vardı. O yer magma gibi bir şeydi ve bizi yani kendimizi sürekli o noktaya, kendine çekiyordu. Kontenjanı sadece bir kişilikti. Yani kendimizden başka birisinin oraya girebilmesi mümkün değildi ki bu da özgürlüğümüzü, en tekil özgürlüğümüzü sağlayan şeydi zaten. Ben bunun farkındayım, buna alışmışım ve bununla büyümüşüm. Benimle birlikte o delik de büyümüş, içimde ve fikrimde çok yer kaplamış, alışmış bana ve kabul ettirmiş kendini. Yaşadığım sürece o da yaşayacak benimle ve ben daha da büyüdükçe o da büyüyecek daha da. Tenimle yaşlanan, zamanla büyüyen ve terk etmeyi hiç bilmeyen o boşluk burada, içimde, benimle. Soru işaretlerinin olduğu cümlelerin alt satırına iki noktalarla geçmek insanı rahatlatan, insanın kafasını dinlendiren bir şeydi. Hastalıklı olduğunu düşündüğüm hâllerimi nihayete erdirip kafamda dolaşan tilkileri öldüren bir cevap vardı elimde artık. Peki insan bu cevapla ne yapardı, nerelere giderdi, bir cevabın önemi neden bu kadar büyürdü gözünde insanın? Yani soru/n/larımız vardı, bunu görüyorduk ve buna cevaplar da bulmuştuk. Yalnızlaşma, yalnız kalma, içimizin magmasına sadece kendimizin çekilmesi isteğinin temelinde sözüyle ve ruhuyla o özgürlük sözcüğünden asla vazgeçemememiz yatıyordu. Peki bu, Aruoba’nın da deyimiyle “kişinin yaşamının anlamı”nı bulmasını mı sağlayacaktı? Yani bu kadar yalnızlığın bir sebebi olmalıydı, bir amaç için yerleştirilmiş olmalıydı içimize bu kadar yalnızlık. Sanıyorum ki böylesi bir tekil kalma çabasının temelinde kişinin yaşamının anlamını bulması vardı. Kargaşa, karmaşa ve kalabalık kamburu olan durumlardı. Böyle durumlarda salt bir arayış içinde olamazdı insan. İnsanın yaşamının anlamını arayabilmesi için uygun şartların olması gerekiyordu. Bu şart da sakinliğe ve kuytuluğa niyet edilmiş bir mekân bulmaktı en önce. Ardından içimizdeki yalnızlığa, içimizdeki magmaya ve en nihayetinde içimizdeki bize ulaşıp dışarıyla içerinin sorgulamasını yapmaktı. Çivinin çiviyi söktüğü gibi yalnızlık da yalnızlığı söküyordu ve neticede bir anlam ekleyebiliyorduk yaşamımıza. O zaman zamanda, mekânda ve içimizdeki yalnızlık isteği dokunulmasına asla müsaade etmediğimiz özgür olma arzumuzdan geliyordu ve yalnızlıkla kurduğumuz bağın sebebi olan özgürlük de yaşamımızın anlamını bulma çabamızda temel bir araçtı. Ondan vazgeçemememizin nedeni de burada yatıyordu aslında; kişinin yaşamının anlamını bulma çabası! Herkes mutlaka değil ama bazıları mutlaka bu arayıştan asla vazgeçmiyordu, vazgeçmeyecekti. Zira yaşam bir kargaşa, karmaşa ve kalabalıktı; hep de böyle olacaktı. Onun pürüzlerinin altına erişip kişinin kendi yaşamına bir anlam ekleyebilmesi de süreki olarak zamansal ve mekânsal yalnızlığını koruması gerekiyordu. O zaman yalnızlık kendini sürekli tekrar eden bir şeydi ve o zaman özgürlük de hep türeyecekti. Yani her insan değil ama bazısı mutlaka hep bir arayış içinde olacaktı anlamından yana yaşamının. Kaynakça 1- Güran, Nazmi Ziya. Şezlongda Pembeli Kadın. 1904. Yağlıboya. Sakıp Sabancı Müzesi. İstanbul. 2- Aruoba, Oruç. Olmayalı. İstanbul: Metis Yay. 2013, 4.Basım. Yapaylaşmış Duygular Okuduğumuz kitaplarda veya izlediğimiz filmlerde distopyaların ele alınması, bu sıralar çok sık karşılaştığımız bir durum. Gerek Orwell’in kült eseri 1984, gerek günümüz gençliğinin severek izlediği “Açlık Oyunları” olsun, betimlenen distopyaların hepsi ortak bir paydada birleşiyor, o da geleceğe yönelik bir uyarı niteliği taşımaları. Bu eserlerin hepsi, günümüzde yaşadığımız sorunların gelecekteki yaşantımızı nasıl etkileyeceğine dair spekülasyonlar sunuyor bizlere. En önemlisi de bu eserler, insanları düşünmeye sevk ediyor. İşte bu yüzden arkadaşım tarafından bana önerilen The Lobster filminin distopik bir dünyayı ele aldığını öğrendiğimde hemen izlemeye karar verdim. Filmin başkahramanı David, eşi tarafından başka bir erkek için terk ediliyor. Bunun üzerine David, kendini bir otelde buluyor ancak bu otelde barınabilmenin çok önemli bir kuralı var: 45 gün içerisinde âşık olup kendisine bir partner bulmak zorunda. Eğer bu süre içerisinde görevini yerine getiremezse, kendi tercih ettiği bir hayvana dönüştürülecek. Filmin adı da buradan geliyor, David başarısız olması durumunda bir ıstakoza dönüştürülmek istiyor. Otelde kalabileceği sürenin uzatılmasının ise tek bir yolu var, o da ormanda kanunsuz olarak yaşayan “yalnız”ları avlamak, otel yönetimine getirdiği her “yalnız” için ekstra bir gün daha elde edebiliyor. David de bu şartlar altında hemen işe koyuluyor ve otelde “hayatının aşk”ını aramaya başlıyor. Film, ilk dakikasından itibaren beni kendisine bağlamayı başardı, nitekim konusu ve işleyiş tarzı şu ana kadar izlediğim bütün filmlerden çok daha farklıydı. Nedense, totaliter bir rejim ya da duyguların olmadığı bir uzam beklentisiyle filmi izlemeye başlamıştım, partner bulmanın devlet tarafından bireye dayatılan bir zorunluluk olduğu bir toplum görmeyi beklemiyordum. Üstelik yalnız olmanın cezası hapis gibi sıradan bir olgu da değil, bir hayvana dönüştürerek insanı insan yapan tüm özellikleri elinden almak. Filmi izlemeye devam ettikçe, otel yöneticilerinin partner bulmanın ne kadar önemli olduğunu vurgulayan propaganda eylemlerine de şahit oldum. Oteldeki misafirlere izletilen gösteride erkek, boğazına kaçan lokmadan yanındaki kadın sayesinde kurtuluyor, kadın ise erkek sayesinde parkta başkalarının tacizine uğramadan yürüyebiliyordu. Böylelikle bir partnerle yaşamanın her iki taraf için de yararlı olduğunun altı çiziliyordu. Bunların hepsi çok mantıklı argümanlar olarak izleyiciye sunulsa da, çok önemli bir soru aklımı kurcalıyordu: İnsanı hayvanlardan farklı kılan unsur olan duygu, nasıl böylesine basite indirgenebilirdi? Sonuçta David’den beklenen sadece kendisine uygun bir partner bulması değil, âşık olduğu birisini bulmasıydı. İnsanoğlunun en yücelttiği duygulardan biri olan aşk, nasıl olur da bir zorunluluk olarak sunulabilirdi? Filmdeki tuhaflıklar bununla da bitmiyordu, iki insanın âşık olabilmesi için ortak birer özellikleri olması gerekiyordu, ancak bu özellik müzik dinlemekten hoşlanmak, kitap okumayı sevmek gibi karakteristik özellikler değildi. Her iki tarafın da topal olması, gözlük takması, sürekli burnunun kanaması gibi oldukça yüzeysel ortak özellikler aranıyordu. İşte bu noktada gerçekten tüylerim diken diken oldu, sahip olmakla övündüğümüz duygularımız nasıl bu kadar yüzeyselleştirilebilirdi? Beni daha da ürküten şey, distopyaların halihazırda var olan bir problemden yola çıkarak yaratılmalarıydı. Demek ki günümüz ilişkilerinde de, filmde ele alındığı gibi bir sorunsal vardı. Bunu fark ettiğim an ise kafamda beliren soru şuydu: Biz gerçekten de duygularımızı bu denli yok etmiş miydik? Bu soru hakkında düşünmeye başladığımda, günümüz ilişkilerinin gerçekten de yapaylaştığını üzülerek fark ettim. İçinde bulunduğumuz çağ, özellikle de gençlik çağındaki bireyleri, mutlu olmaları için sevgilileri olması gerektiğine inandırıyor. Bunun en belirgin örneklerinden birisi de milyonları aşan üyeye sahip sosyal medya platformu Facebook. Facebook hesabı açtığımız zaman, kendimiz hakkında bilgi verdiğimiz kısımda karşımıza çıkan ilk sorulardan biri “İlişkiniz var mı?” oluyor. Bu soruya herhangi bir cevap vermemeyi seçsek de, diğer kullanıcıların profillerinde bu bilgiyi görüyoruz, bu durum da sübliminal olarak bize sevgili bulmanın çok önemli bir gereklilik olduğu yönünde bir mesaj veriyor. Üzerimizde böyle bir baskı varken de, mümkün olan en çabuk şekilde kendimize bir partner bulmayı deniyoruz. İnternetteki tanışma sitelerinin popülerliği de buradan kaynaklanıyor. Boyumuz, kilomuz, maddi durumumuz gibi tamamen yüzeysel özelliklerimizle, hiç görmediğimiz bir kişiyi etkilemeye çalışıyoruz. Etkilemenin de ötesinde, kişiliğini hiç bilmediğimiz, tanımadığımız bir insanda mutluluğu bulacağımıza inanıyoruz. Bu durumun yine en güncel örneklerinden birisi de Tinder uygulaması. Bu uygulama sayesinde karşı cinsten beğendiğimiz kişileri ekliyoruz ve eğer karşımızdaki de bizi beğenmişse, “eşleşiyoruz” ve birlikte mutlu geleceğimize yelken açıyoruz. Aşkı, bize sunulan bir katalogdan seçiyoruz. Adeta kıyafet seçermiş gibi seçtiğimiz aşkımızı da gerçekten sevdiğimize inandırıyoruz kendimizi. Bütün bunları düşündüğümde, acı gerçekle yüzleştim: Filmdeki olaylar olası bir geleceği değil, günümüzü anlatıyordu, biz gerçekten de duygu kavramını yok etmeyi başarmıştık. Birçok kişi, The Lobster filminde betimlenen olayları gerçeklikten uzak bulduğu için beğenmemiş. Ben ise tam tersi olduğunu düşünüyorum, bence film günümüze ayna tutuyor. Yaşadığımız ilişkilerin nasıl yüzeyselleştiğini çok etkileyici bir şekilde izleyiciye aktarıyor. İnsan olmayı unuttuğumuz bu devirde, duyguların önemini bir kez daha hatırlatıyor. Ben de gerçek sevginin ne derece önemli olduğunu The Lobster sayesinde görmüş oldum. ÇAĞLA ERGÜL Kaynakça: Lanthimos, Yorgos. The Lobster. 2015. Element Pictures. Film. Atakan ALTINER 23.10.2014 21202114 ALMAN HAYRANLIĞI Ahmet Haşim, Frankfurt Seyahatnamesi adlı eserinde, kitabın adından da anlayabileceğimiz gibi Almanya’ya seyahat ederken başından geçen olayları ve orada yaşadığı olayları konu almıştır. Bu kitabı okurken Alman ve Almanya kelimelerinden çok bahsedilmesi benim aklıma şu konuyu getirdi. Türklerdeki bu Alman ve Almanya sevgisi nerden geliyor ? Bu konuda yaptığım bir araştırmadan bahsetmek istiyorum. Geçmişimize şöyle bir dönüp baktığımızda, çok uzakta değil yakın tarihte Osmanlı Devleti’nin yıkılma döneminde bu sevgi karşımıza çıkar. Tarih kitaplarında yazmaz ama çoğu tarihçimize göre ulusal birliğini geç tamamlayan Almanya doğal olarak piyasada sömürge bulamayınca, henüz topraklarının paylaşımı üzerinde karar kılınamadığı için yaşayan Osmanlı Devleti’ne canım, cicim diyerek yaklaşır. Sonra onların ordularını silahlandırırlar ve eğitirler, demir yolları açarlar. Hatta Alman imparatoru II. Wilhelm İstanbul’a padişahı ziyarete gelir, Kendisini Halife’nin arkadaşı, 300 milyonluk İslam aleminin dostu olarak tanıtır. Amacı ise İngiltere'nin sömürgelerindeki Müslümanların gözünü boyamaktır. Bu ve buna benzer bir kaç olaydan sonra Osmanlı İmparatorluğu Almanları kendilerine yakın hissederler. Osmanlı Devleti’nin I. Dünya Savaşı’na neden girdiği anlatılırken ne yazık ki kullanılan cümlelerden biridir “Osmanlı Devlet adamlarının Alman hayranlığı…” ki burada Osmanlı Devlet adamları ile en çok kastedilen kişi Enver Paşa’dır. Bu dostluk Atalarımızı I. Dünya savaşına sürüklese de, onların gazlaması ile gereksiz olan bir çok yerde cephe açsak da, biz bu sevdadan vazgeçememişizdir. Çünkü, İngilizlerin, Fransızların, Rusların bize yaptıkları onca şeyden sonra sadece Almanlar bizlere dostça yaklaşmıştır ve bu bizi derinden etkilemiştir. Ayrıca, onların çalışma azmi ve disiplinleri halkımız tarafından takdir almış ve insanlarımızda onlara özenme duygusu oluşturmuştur. Frankfurt Seyahatnamesi’nde Ahmet Haşim de, Almanlardan, şehirlerinden, kültürlerinden bahsetmiştir. Bir arkadaşı ile olan muhaveresinde arkadaşının ona söylediği “Almanya’da eğlence şehri Berlin’dir. Berlin dünya geceleri içinde bir ziya ahtapotu gibi yayılmış, diğer bütün medenî eğlence merkezlerinin kanını emiyor.” sözü bile insanların Almanlara özenmesi ve bu gibi eğlenceleri arzulaması için bile yeterli bir sebeptir. Alman hayranlığı maalesef günümüzde de etkisini sürdürmektedir. Dünya çapında yapılan bir çok yarışmada Türkiye’yi ve onun başarılarını görmek artık çok zor. Örnek olarak Eurovision, Dünya Kupası gibi bir çok uluslar arası turnuvayı sayabiliriz. Bu gibi yarışmalarda bulunamadığımız için insanlarımızda ister istemez bu yarışmalara katılan bir ülkeyi desteklemek geliyor. Kanımızda tarafsız kalma diye bir olgu oluşmadığından illaki bir tarafta olma zorunluluğu hissediyoruz kendimizde. Bu durumda da geçmişten gelen Alman hayranlığı devreye giriyor. TRT’nin kararı ile Eurovision’a katılmama kararı aldık ancak, insanlarımız bu yarışmada birilerini desteklemek istiyor, bu da doğal olarak herhangi bir Türk halkına sahip ülke veya Almanya oluyor. Bu konu ile alakalı size bir anımı anlatmak isterim. Geçtiğimiz yaz Amerika’daydım. Bildiğiniz gibi Dünya Kupası vardı. Dünya kupası ülkelerin milli futbol takımlarının kupayı almak için yarıştığı bir turnuva. Ülkemizin bu turnuvada olmaması beni çok üzdü. Diğer ülkelerden arkadaşlarım kendi takımlarını desteklerken ben kendi milli takımımızı destekleyemedim. Ama içimden Almanya’nın bu kupayı almasını istediğimin farkına vardım. Diğer Türk arkadaşlarımda da aynı his vardı. Yabancı arkadaşlar bizlerin Almanya’yı desteklediğimizi düşünüyorlardı. Nasıl anladıklarını sorduğumuzda ise bizlere I. Dünya savaşında onların yanında yer aldığımızdan kaynaklandığını söylüyorlardı. Sonuç olarak; Bizlerdeki bu Alman sevgisi Osmanlı Devletine kadar dayanıyor. İnsanlar için de böyle değil midir. Eğer bir insan size zor bir anınızda yardım ediyorsa ona sevgi duyar yakın arkadaş olursunuz ve sizi kötü yola sürüklese bile onunla olursunuz. İşte bizim insanımızın o zamandan beri aklına sokulan bu algı günümüze kadar devam etmiştir ve varlığını sürdürmektedir. Alp AKBIYIK 23.03.2016 21402004 TURK-102-04 Evrenin İçindeki Nokta, Noktanın İçindeki Evren Gördüğünüz nokta mikroskobik bir cisim veya küçük bir göktaşı değil, milyarlarca kilometre öteden gözüken Dünya’mızın fotoğrafıdır. Ünlü astronom Carl Sagan’ın da uzunca üstünde durduğu ve gerçekten herkes tarafından da durulması gereken ünlü “soluk mavi nokta”dır o. İlk yazımda Dünya’ya yörüngedeki bir uzay istasyonundan bakmıştık, gezegenimiz hayli yakındı. Şimdiyse altı buçuk milyar kilometre uzaklıktaki Voyager 1’den bakacağız. Ama bir yandan da aklımız o noktanın içinde olacak. Hatta oradaki biz insancıkların zihinlerinin derinliklerinde olacak. Dünya öyle bir yer ki, o kadar uzaklıktan bile insanın kafasını meşgul etmek için yeterli karmaşası var. Gerçekten de şu fotoğrafa bir bakınca o noktanın içindeki milyarlarca insanın gürültüsünü duyar gibiyim. Sanki o nokta çığlık atıyor. Kim bilir, belki de benim bir doktora görünmem lazım. Ama yer kabuğuna yaklaştıkça o bağırış çağırışları siz de duyacaksınız. Düşünün ki, o fotoğrafın çekildiği uzaklıkta bir yerden birisi o soluk mavi noktayı görüp gelseydi, buraya varınca neler görürdü? Özellikle şehirlerde, her tarzdan insanın yaşadığı yerlerde, doğa ve doğal hayatın içindeki canlılar normal bir şekilde döngüyü sürdürürken insanların yaptığı şeyler garibine gitmez miydi? Size henüz garip gelmediyse kafanızda canlandırayım: Hafif bulutlu bir günde, nemli bir havada arılar çiçeklere konuyor, etrafta hayvanlar otluyor. Güzel bir kır ortamı derken, BUM! Her yandan mermiler saçılıyor ve farklı renklerdeki giysilerle iki insan topluluğu birbirine doğru koşmaya başlıyor. Kimisi birbirini yere serip vuruyor, kimi uzaktan ateş edip öldürüyor, kimiyse öncesinde kurduğu bombaları patlatıyor. Sonuçta orada bulunan çoğu kişi ölüyor ve kalan azınlık da naralar atarak seviniyor. Orayı uzaktan seyreden hayvanlar düşünebilse – ya da düşünüyorlarsa – ne derlerdi acaba? “Şimdi bütün bunlar yemek elde etmek için miydi?” “Hayır, baksana, sadece birbirlerini öldürüp gittiler!” Sonrasında antlaşmalar, toprak paylaşımları, çizilen “sınırlar” ve dahası, insanların hayvanlara, eşlerine veya bazı insan topluluklarının diğerine yaptığı zorbalıklar… İnsandaki birçok dürtünün ve duygunun hayvanlardan geldiği bilinse de “insan terörü”nün nereden geldiği tam bir muamma. Zira hayvanlar, bu tarz işler için fazlasıyla saf ve temiz yaratıklar. Karnı tok olup elinde tomarla parası olsa bile savaşabilecek veya başkalarını savaşmaya zorlayabilecek tek tür insandır. Bunun neden böyle olduğunu onlarca sayfalık psikolojik analizler bile çözebilmiş değilken ben burada buna kalkışamam; ancak bunun ne kadar anlamsız bir iş olduğunu şu “soluk mavi nokta”yla gösterebilirim. Terörden kastım ise sadece bombaların patladığı, kaçakçılığın yapıldığı yasadışı olan işler değil, aynı zamanda “takım elbiseli zulüm”lerdir. Kısacası insan aklının girdiği, çıkarların konuştuğu her yerdir. İnsanlığın başına gelen – genelde kötü – her olaydan sonra büyük resme bakmak isterim. Ve resme her uzaktan baktığımda da arkasında insanların doğal olmayan hırslarını, kötüye kullanılan zekâsını ve terörünü görüyor olurum. Belki de bu durumu hafifletmenin bir yolu önceliklerimizi değiştirmektir insanlık olarak. Bilime ve sanata hobi gözüyle bakıp para kazanmayı, idare işlerini, savaşları ve kavgaları “gerçek iş”, “uğruna hayatımızı adayacağımız şeyler” olarak görürsek daha böyle gideriz. O yüzden, Carl Sagan, resmi iyice büyütmüş ve soluk mavi noktayı bize göstermiş. Yaptığımız onca kötü ve saçma şeyi, o fotoğraftan daha iyi sorgulatabilecek bir şey yok Dünya’da gerçekten. Onun, Dünya’mızı ve evreni anlama çabasını, bir de onun soluk mavi nokta için olan sözleriyle analım: “Şu noktaya tekrar bakın. Orası evimiz. O biziz. Sevdiğiniz ve tanıdığınız, adını duyduğunuz, yaşayan ve ölmüş olan herkes onun üzerinde bulunuyor. Tüm neşemizin ve kederimizin toplamı, binlerce birbirini yalanlayan din, ideoloji ve iktisat öğretisi; insanlık tarihi boyunca yaşayan her avcı ve toplayıcı, her kahraman ve korkak, her medeniyet kurucusu ve yıkıcısı, her kral ve çiftçi, her âşık çift, her anne ve baba, umut dolu çocuk, mucit, kâşif, ahlak hocası, yoz siyasetçi, her süperstar, her "yüce önder", her aziz ve günahkâr onun üzerinde - bir günışığı huzmesinin üzerinde asılı duran o toz zerresinde… Dünya, üzerinde hayat barındırdığını bildiğimiz tek gezegen. En azından yakın gelecekte, gidebileceğimiz başka yer yok. Ziyaret edebiliriz, ama henüz yerleşemeyiz. Beğenin veya beğenmeyin, şu anda Dünya sığınabileceğimiz tek yer.” İngilizce aslı: Sagan, Carl (1994). Pale Blue Dot: A Vision of the Human Future in Space (1st ed.). New York: Random House. ISBN 0-679-43841-6. Kötü O Kadar Da Kötü Müdür? “Kötü nedir?” “Kötü insan kimdir?” Herkesin bu sorulara verecek öznel bir cevabı vardır. Anthony Burgess, Otomatik Portakal adlı kitabında tüm bu cevapları yıkıyor. İnsana “Kötü gerçekten kötü müdür?” sorusunu yöneltiyor. İstismar, taciz, adam yaralama ve öldürme gibi suçların birini bile işleyen insanların kötü olduğu düşünülürken, bu davranışların tamamını yapan 14 yaşındaki Alex'i okuyucusuna benimsetiyor. Ben de şans eseri Burgess'in distopik dünyasına misafir oldum, Alex ile tanıştım. Onunla hapishaneye girdim, psikolojik baskıları ve üzerinde yapılan düzeltme deneylerini beraber yaşadım. Deneyden sonra onunla beraber ölümüne dayak yedim, siyasi güçlere meta oldum. Tüm bunları yaşarken aklımdaki 'kötü' kavramı tamamen değişti. “Kötü insan kimdir?” sorusundan çok, “İnsanı kötü yapan nedir?” sorusuna odaklandım. Neydi insanı kötü yapan? Hangi insan kötü doğmuştur ki? Toplumun dayattıklarına ve karşısına çıkanlara karşı bir savunma olarak kötüleşmez mi insan? Alex'in toplumunda hapishaneler dolup taşıyor, aileler çocuklarından korkuyordu. Bunun sonucunda Alex suçlu olamazdı. Alex'i bir “otomatik portakala” dönüştürmek ise çok daha saçma bir ceza oldu. Öyle bir toplumda insanı elleri kolları bağlı, kendini savunmak için hiçbir hareket yapamayan bir varlığa dönüştürmek acı çektirerek öldürmek değil de nedir? Ayrıca bir toplumda devamlı ve durdurulmadan tekrar eden olaylar bir süre sonra kanıksanmaya başlar, normalleşir. Kitabın başında kanımı donduran olaylar, sonunda en az Alex kadar bana da normal gelmeye başlıyor hatta Alex'in bunlara devam etmesi rahatlatıyor bile. Haliyle kendime sorduğum son soru, “Kötülüğün gerçekten bitmesini istiyor muyum?” oldu, aldığım cevap ise çok daha ilginç; kötü olmasa iyinin anlamı kalmazdı, ayrıca kötülüğün bitmesi imkansız, çünkü şu an kötü olarak adlandırdığımız şeyler bitse bile bu sefer bazı iyi şeyler kötü gelmeye başlayacaktır. Her ne kadar iyisiz bir dünya düşünülemez ise kötüsüz bir dünya da düşünülemez. Hayatın dengesi bu iki değerde de kendini gösteriyor anlayacağınız. Kötüyü ancak hapsedersiniz, onu iyi yapmayı başarsanız bile yıllarını kötü biri (kime göre?) olarak geçirmiş birinin bu duruma uyum sağlamasını bekleyemezsiniz, tıpkı daha önce hiç İngilizce duymamış, bina görmemiş, araba görmemiş bir Afrika kabilesi mensubunu New York'un göbeğine atmak gibidir bu, belki yaşar ama asla tam yaşayamayacaktır, aklını kaçıracaktır. Kötülük hayatın ayrılmaz bir parçasıdır, insanın içindeki kötülüğü çeşitli yöntemlerle yok etmeye çalışmak acımasızlıktır. Herkesin kişiliği farklıdır, kimisi bir konuda iyidir başka bir konuda kötünün kötüsüdür. Tüm bunları fark ettiğim anda kafamı adeta bir duvara çarpmış gibi şaşkındım. Bir o kadar da aydınlanmış. Kötülüğü kabullenmiş hatta kitabın bazı bölümlerinde iyi ki var demiştim. Biraz daha düşününce anladım, meğer kötülük canlı doğasının bir parçasıymış. Hangi aslan karnı tıka basa doluyken bir ceylana saldırır? Fakat o aslanın karnı acıkmayagörsün en acımasız yöntemlerle öldürür avını. İnsan da aynı böyledir artık hayatta kalma içgüdüsü mü yoksa öylesine bir özellik olarak mı adlandırılır bilmem, ama Alex böylesine kötü olmasına rağmen bile kendisini bize sevdiriyorsa bu hepimizin içinde acımasız bir yan olduğunu göstermez mi? Belki hepimiz öyle bir toplumda olsak Alex olacağızdır belki daha da kötüsü... İşte ben sayfalar boyu kötüyü benimserken anladım iyi insanı da kötü insanı da yaratanın çevresi olduğunu... Bu yolculukta benimle olan Alex ve arkadaşlarını tanımayı, Anthony Burgess'in o çok özgün üslubunu keşfetmeyi ve en önemlisi ufkunuzu genişletici bu kitabın sayfalarında kaybolmayı herekese öneriyorum. Özlenen Emre Tekdaş1 JOKER, Kaynak: “https://galeri.uludagsozluk.com/r/the-dark-knight-437062/” Kaosun Elçileri Bu yazıya başlamadan önce “kaos” hakkında kafamda olan görüşleri tekrar gözden geçirdim, The Dark Knight (Christopher Nolan. 2008.) filmini bir kez daha izledim ve “kaos” kavramının getirdiği, zihnimde parlayan bir yenilik kıvılcımıyla birlikte bu düşüncenin dünyanın bir gerekliliği olduğunun farkına vardım. Böyle bir düşünceden bahsettiğimizde, “gereklilik”, bir bakıma ürkütücü bir ifade. Buna rağmen neden böyle bir ifadeyi kullandığımı açıklamaya çalışayım: Dünyada şu an kökleşmiş olan neredeyse bütün düşünceler, başka düşüncelerin yıkımından doğmuştur ve bu yıkımı getiren şey “kaos”tan başka bir şey değildir. Çünkü düşünceler sadece karmaşa içerisinde kaybolmaya yüz tutar; sadece kökleşecek olanlarla çarpıştığında ortaya çıkan keşmekeşte yok olur. Tekdaş2 Düşüncelerin yok olması fikri biraz acımasızca olabilir; ancak, bana göre bu da dünyanın yasalarından birisi: Bir düşüncenin doğarken, buna ters olan düşüncenin yok olması. Bu noktada yanlış anlaşılmak istemem zira birbirine zıt olan iki fikrin de var olmasının getireceği şey kaos değil çelişkidir. Aralarındaki farklardan birisi ise çelişkilerin ikisini de yaşatarak insanları sonuçsuz bırakırken kaosun birisinden kurtularak insanları bir sonuca götürmesidir. Bu farkın dışında bahsetmek istediğim bir fark daha var aslında: Adalet. Heath Ledger’ın canlandırdığı, kargaşanın sembolü olan Joker karakterinin söylediği gibi “Kaosun püf noktası nedir biliyor musun? Adildir.” (The Dark Knight. Christopher Nolan. 2008.) Bunun sebebi ise yıkılan düzenin yerini başka bir düzen alsa da onun da kaosla birlikte yıkılacak olmasıdır ve “azıcık kargaşa yaratıp kurulu düzeni alt üst ettiğinde, her şey bir anda kaosa sürüklenir.” (The Dark Knight. Christopher Nolan. 2008.) Peki, kurulu düzeni alt üst edenler kimlerdir ve neden bunu yaparlar? Genellikle bunu yapan insanlar aslında diğer insanlar tarafından hor görülen ya da fikirleri bu dünya için fazla olduğundan “deli” olarak nitelendirilen insanlardır, ki ben bu insanlara “kaosun elçileri” derdim, onlar düzenin yaşadıkları şekilde olmaması gerektiğini düşünürler ve bu yüzden o düzeni kökleştiren düşüncelerden kurtulmaya çalışırlar. İşin garip yanı, kendileri çoğunlukla bu uğurda her şeylerini verdikleri için düzenin değiştiğini göremezler ama düzen değişir. Diğer insanlar tarafından dayatılan “delilik”leri, onları istedikleri yere götürür ve bu kavramın ne kadar kolay bir şekilde onlara değişiklikleri yapabilme gücünü verebilmesini ise Joker, yine güzel bir şekilde açıklar: “…delilik yer çekimine benzer. Tüm yapman gereken azıcık itmek.” (The Dark Knight. Christopher Nolan. 2008.) Gerçekten, felsefi yönü çok güçlü bir benzetme… “Kaosun elçileri”ne bu “itme”yi veren şeyin ne olduğunu düşünmeye itiyor insanı. Acaba sebebi eski düzene duydukları nefret mi, yoksa kafalarındaki yeni düzene duydukları sevgi ve güven mi? Kanımca, sebebi hangisi olursa olsun, yaşadıkları hayat ve kafalarındaki fikir onlara bu itmeyi verir. Bu “elçiler”, kaosu tek kurtuluş yolu olarak görürler ve bu zihniyetle var olan düzeni değiştirmeye çalışırlar. “Yer çekimi”, bu yolda onların aracı olur. Tekdaş3 İşte, bütün bunlar düşünüldüğünde, şu an kurulu olan düzene tekrar bakmak ve kendisinden önce kurulan düzenler gibi o da yıkılacağından bu düzenin de sıradan olduğunu fark etmek, kaosun bir “gereklilik” olduğunu anlamamıza yardımcı olur. Bu gerekliliği her insan yerine getiremese bile her insanın “yer çekimi”ne bir katkısı vardır. Kökleşmiş düşünceleri etkisi altına alarak yere çarpan ve parçalayan bu çekimin, kaosun getirdiği adaleti sağlayan başka bir elçi olduğunu söylesem, herhalde yanılmış olmam. Arsen Berk Tekdaş Eser Kaynakçası: Nolan, C. (2008). The Dark Knight. Amerika. Özlenen Emre Fasulyeli Bir İç Savaş Dünyanın en derin ve deli resimlerini boyayan Salvador Dali’nin her santimetresinde ayrı bir anlam bulunan muhteşem eserlerinden biri Haşlanmış Fasulyeli Yumuşak Yapı. İsminden de anlaşılacağı (yahut anlaşılamayacağı) üzere bu eser de Dali’nin çılgınlığının tepe noktasına ulaştığı eserlerden birisi. Haşlanmış fasulyenin kollarını ve bacaklarını ayırarak kendi kendisi ile savaşmasını resmediş tarihi de ayrıca dikkat çekici ki İspanya İç Savaşı’ndan sadece altı ay öncedir ve resmin bir diğer adı da İç Savaş Öngörüsü’dür. Peki neydi bu resimde beni kendine bu kadar çeken? İç savaşın anlatılış biçimi tabii ki. Fakat resim bana ülkesel çapta bir iç savaşı değil de insanın kendisi ile olan savaşını çağrıştırdı. Kendimle çatıştığımda büründüğüm halin resme dökülmüş şekli gibi hissettirdi. Sonra kendimle olan çatışmalarımı düşünmeye başladım. İnsan nasıl olur da kendi içinde kendine karşı bir savaş açabilir? Ana rahmine düştüğü anda oluşmaya başlayan benliğimle nasıl ters düşebilirim? Bu gibi sorular sardı beynimi ve hepsinin cevabını yine bu eşsiz esere bakarak Haşlanmış Fasulyeli Yumuşak Yapı ,1936, P hiladelphia Modern S buldum. Kol ve bacak vücudumu tamamlayan anatlar Müzesi organlar ancak ikisi de birbirlerinden hayli farklı yapılar. Ancak birini diğerine değişemeyeceğim kadar da kıymetliler. Fikirlerim neden farklı olsun ki? Diye sordum kendime. Neden fikirlerim birbirlerinden farklı olduğu halde aynı ortamda, yani beynimde, bulunamasın ki? Haliyle bulunuyor da. Zıt fikirlerin çatışmasının içimde yarattığı dengesizliği ve bu dengesizliğin kendi iç savaşımın ta kendisi olduğunu fark ettim önce. Bu fikirler beni ben yapan şeylerdi sonuçta. Bu savaşları bazı fikirler kaybeder ve zamanla solarlardı bazıları kazanır ve kalıcı olurlardı yahut başka fikirlerle çatışması gerekirdi. Fikirlerim ve fikirlerimin savaşı hakkında düşünürken resimde fasulyenin arkasında duran boynu eğik bir şekilde yürüyen adamı fark ettim. O an çok büyük bir şeyi gözden kaçırdığımı fark ettim, istediğinin yanlış olduğu söylenmiş ve itirazı kabul edilmemiş bir şeyi: Duygularım. Fikirlerim kendi arasında çatışadursun, tüm vücudumda çok daha büyük bir savaş verilmekteydi o da aklım ve duygularım arasındaki savaş. Aklım ve duygularım bu savaşı her gün defalarca kere farklı konularda başlatıyorlar. Hangi yemeği yiyeceğimi seçerken sağlıklı olanı mı seçmeliyim yoksa canımın istediğini mi diye düşünerek bir çatışma başlatıyorum ve işte bu noktada fikirlerimden savaşı kazanmış olan devreye giriyor ve bir tarafa yardım ediyor.