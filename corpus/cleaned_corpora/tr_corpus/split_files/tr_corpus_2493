günlüğü tekrar okuyabilmek için. Ah, gençliğin budalalığı. Gençken bu tür belgelenmiş anıların bir gün çok değerli olabileceğini tahayyül bile edemeyiz. Stacey ile üst sınıfa hitap eden bozulmamış La Canada banliyösünde yeni hayatımıza başladık. Birlikteliğimizin ilk yılında David evimizde Şükran yemeği düzenlemeyi önerdi. David misafır ağırlamaya bayılan gurme bir aşçıydı – gerçek bir lütuf, çünkü benim aşçılık yeteneğim hiç yoktur. İkimiz de ailelerimizi davet ettik. Larry, Georgia'nın eski sevgilisi Bill ile birlikte geldi. Ona Georgia'yı sordum. Dört ay önce öldüğünü söyledi. İki yıl önce ayrılmışlardı. Georgia tekrar evlenip yeni kocasıyla birlikte Doğu Los Angeles'a taşınmıştı. Bill'in anlattığına göre kocası eve geldiğinde oturma odasının döşemesinde Georgia'nın cansız bedenini bulmuştu. Kendini aşırı dozla öldürmüştü. Kaza olup olmadığından emin değildi, fakat bana kalırsa kazaydı. Zavallı Georgia. Hayatıyla sıradışı bir şeyler yapmak için büyük bir potansiyeli vardı. Müthiş parlak ve yaratıcı bir akla, harikulade bir ince zekâya sahipti. Denetleyemediği uyuşturucu kullanımından da anlaşıldığı üzere içinde bir yerde ölümü arzuluyordu, fakat yine de dünyaya gülünç, çarpık bir bakışı vardı ve hayatın tadını çıkarıyormuş gibiydi. Geçmişinden pek söz etmezdi ve ben iblislerinin nereden kaynaklandıklarını merak ederdim. Georgia bana küçük bir kasabada kendisini uyumsuz hissederek büyüdüğünü söylemişti. Küçük bir kızken Tullah adında bir kasaba aşiftesine hayrandı. Georgia'ya göre Tullah yerel pavyonlarda çalışan egzotik bir dansözdü. Gösterişli ve arsız bir seks bombası. Kasabının kendilerini bir şey sanan erdem düşkünü kadınları Tullah'ı kıskanırlardı, çünkü erkekleri deli olurlardı Tullah için. Kadınlar bazen bir araya gelip Tullah'ı uyduruk gerekçelerle kasabadan attırmaya çalışır, fakat bunu hiçbir zaman başaramazlardı. Georgia küçük yaşta görünümüyle ilgili kompleks geliştirmişti. Yüz hatları keskin ve kabaydı, çirkin olduğu söylenemezdi ama – farklı sadece. Hiçbir zaman narin bir çiçek olarak nitelendirilmeyeceğini biliyordu. Diğer kızlar gibi güzel olmak istiyor, karşı cinsin ilgisine ihtiyaç duyuyordu. Bazen Tullah'yı üzerinde Vegas revü kızı kıyafetiyle kasabada vücudunu cömertçe sergileyerek yürürken görürdü. Georgia erkeklerin şuh seks simgesini salyaları akarak seyrettiklerini görürdü. Georgia onun büyüleyici bir yanı olduğunu düşünür, aynı onun gibi olmak isterdi. Yerel fahişeye hayranlık beslemek sadık Katolik olan ailesinin tasvip edeceği bir şey değildi. Georgia'nın dediğine göre onu ve erkek kardeşini yürümeye başladıkları günden liseyi bitirinceye kadar Katolik okuluna gönderen bağnaz insanlardı. Sofu annesi kızının ahlâk dışı bir yönde ilerlemesinden ötürü özellikle hayal kırıklığına uğramıştı ve her gün evanjelik bir vaiz gibi İncil'den bölümler okuyarak küçük cin kovma ayinleri düzenliyor, İsa'ya yanlış yola sapmış kızını Cehennem'den kurtarması için yakarıyordu. Georgia on sekiz yaşına geldiğinde yüz seksen derecelik bir dönüş yaparak kendini koyu dindar yetiştirilme tarzının bütün ilkelerinden özgürleştirmiş ve dindar ailesine isyan etmişti – İncil düşkünü ailesine, kutsal yazıtlara ve kendini beğenmiş kasaba halkına parmak göstermişti. Hazcı ve kendini mahvetmeye yönelik yaşantısında dinin oynadığı rol neydi acaba. Onu son gördüğümde şeytan tarafından kovalanıyordu. Ölüm haberini almak beni üzdüyse de, büyük bir şok olmadı benim için. Onu son gördüğümde o kadar kötü durumdaydı ki. Uyuşturucunun sonunu getirmesinin zaman meselesi olduğunu biliyordum. Otuz yedi yaşındaydı. girmeme izin verdi… Bu arada hayat benim ve yeni ailem için pürüzsüz bir biçimde akıyordu. Hepimiz rahat ve kestirilir bir rutinin içine güzelce yerleşmiştik. Hayatımdaki tek dram zaman zaman kardeşlerin arasındaki anlaşmazlıklara hakemlik yapmaktan ibaretti. Çocukluğumdan beri özlemini çektiğim amaç duygusuna ve istikrara kavuşmuştum nihayet. Evliliğimizin ikinci yılında David işimi değiştirmemi istedi. Beni satış temsilciliği yapmaya teşvik etti. Asıl para orada, dedi. Kariyer değişikliği yapma konusunda kararsızdım, çünkü esasen çekingen bir yapıya sahiptim ve işin bana uygun olmadığını düşünüyordum. Ayrıca o güne dek büroda karşılaştığım satış temsilcileri bende iyi bir izlenim uyandırmamışlardı. Çoğu yalaka, insanın elini büyük memnuniyetle sıkan, benim için fazlasıyla agresif tiplerdi. Böyle bir iş dalında başarılı olabileceğimi gerçekten düşünmüyordum. İşimden mutsuz değildim, fakat kendime meydan okumayı seviyordum ve yeni bir adım atmanın zamanının geldiğini hissediyordum. Denemeye karar verdim. Bir başka tapu şirketinde satıcı temsilciliği pozisyonu için başvuruda bulundum ve işi aldım. Birkaç yıl sonra şirketimin Los Angeles bölgesindeki en üretken müşteri temsilcisi konumuna geldim, pek çok da ödül aldım. Sonunda Fortune dergisinin en büyük ilk 500 şirketi arasında bulunan bir şirketin müdür yardımcılığına yükseldim. Bütün bu dönem zarfında zaman zaman Bukowski'yi düşünüp iyi olduğunu umdum. Bazen David ile Santa Anita hipodromuna giderdik. Bukowski'yi kulüp binasında otururken ya da bahis kuyruğunda gördüğümü hayal eder, bana nasıl tepki vereceğini merak ederdim. Kendimi ona koşup sarılırken görürdüm. Benimle gurur duyardı diye düşünürdüm. Belki bir bira içip eski günlerimizden söz eder, gülerdik. Sonra, 1987'de Barsineği filmi gösterime girdi. Aynı yıl People Dergisi'nde ona dair bir makale okudum. Sonunda medyada kabul görmesi ve ticari başarı sağlaması beni memnun etti. Makale karısı Linda ile San Pedro'daki evlerinde yaşadıklarını yazıyordu. Bizim gibi iki aykırı karakterin sonunda orta sınıf banliyölerinde yaşamasındaki ironiye güldüm. Yedi yıl evli kaldıktan sonra David ile 1988'de boşandık, fakat dost kaldık. Birbirimize sevgimizi hiç yitirmemiştik ve 1994'te tekrar denemeye karar verdik. Çocuklarımız büyümüş, kendi yollarına gitmişlerdi. Onların telaşı olmaksızın bu kez yürütürdük belki. Satış bölümünde başarılı kariyerimi sürdürüyordum, David de popüler bir reklam şirketinin yönetim kurulundaydı. Pornografik şair Charles Bukowski bugün San Pedro'da kan kanserinden hayatını kaybetti, dedi sunucu. Kendini Pis Moruk ilan eden şair yetmiş üç yaşındaydı. İçimden bir hüzün dalgası aktı ve gözlerim yaşardı. Sonra sunucuya öfkelendim. Pornografik şair mi. Bu mu. Buna mı indirgediniz onu. Otuz yıl boyunca öykü, roman, şiir, hatta senaryo yazdı, ve söyleyecek başka bir şey bulamıyor musunuz.. diye bağırdım radyoya. Yirmi üç yaşında Bukowski ile tanıştığımda ben de düşmüştüm aynı hataya –neredeyse yirmi yıl önce. Şimdi ne kadar yanıldığımı idrak ediyorum. Kim yazıyor bu haberleri, diye geçirdim içinden –on dokuz yaşında bir stajyer mi. Sonra adamı düşündüm. İnanamıyordum göçtüğüne. Mümkün görünmüyordu. Onun gibi adamlar ölmezdi. Bir gün dünyayı terk edeceği hiç aklıma gelmemişti. Elem doldu yüreğime. Ona ve bana öğrettiklerine ne kadar değer verdiğimi hiçbir zaman söylememiştim Bukowski'ye. Arkadaşım, sevgilim, akıl hocam olmuştu. Bana ve kızıma karşı o kadar sabırlı ve şefkatli davranmıştı. Zihnimin arkasında hep onu tekrar göreceğimi düşünmüştüm. Artık mümkün olmayacaktı. Anılar üşüştü. Stacey'ye arkadaşının doğum günü partisine giderken giymesi için elbise satın aldığı günü hatırladım. Bukowski kimseye bir şey demeden sessizce gidip ona çok güzel fırfırlı sarı bir elbise satın almıştı. Elbiseyi Stacey'nin o gün kaldığı annemin evine götürmüş, teslim etmiş ve hiçbir şey söylemeden gitmişti. Annem söylemeseydi hiçbir zaman haberim olmayacaktı. Ona her ihtiyaç duyduğumda yardımıma gelişini düşündüm –nerede olduğuma ve başıma ne tür bir bela sardığıma bakmaksızın –vaaz vermeden ve yargılamadan. Sarılmayı ne kadar sevdiğini düşündüm, tanıdığım bütün erkeklerden daha fazla. Bazen çok yumuşak ve müşfik olabilirdi. Kabuğu sert, içi yumuşak bir meyve gibi, diye geçirirdim içimden. Bana kalmam için yalvardığı halde gittiğim gece hüzünlü gözlerindeki yaşları ve yüzündeki ıstıraplı ifadeyi de hatırladım –aklımdan hiç çıkmayacak bir görüntü. Ölümünden yıllar sonra benim yüzümden ne kadar acı çektiğini öğrenecektim. Bukowski'ye dair Born into This belgeselinin yapımcısı John Dullaghan ve Bukowski'nin biyografisi Çılgın Bir Yaşamın Kollarında Tutsak'ın yazarı Howard Sounes benimle temas kurduktan sonra idrak ettim bana karşı duygularının ne denli güçlü olduğunu –şaşırtıcı bulduğum bir keşif. Görgü ve duyarlılık eksikliğimden ötürü Bukowski'ye acı çektirdiğim için pişmanım, fakat gitme kararım için değil. Israrına boyun eğip kalabilirdim. Ben güle oynaya kendimi mahvetme yolunda ilerlerken benimle birlikte olmaya devam etmekten mutluluk duyardı eminim. Hayat asla tekdüze olmazdı. Fakat tekdüzelikti bana gereken. Onu sevmeme rağmen, kızımı daha çok seviyordum. Onun istikrarlı, kestirilebilir bir anneye ve ortama ihtiyacı vardı –Bukowski'yle yarattığım zehirli yaşam tarzına değil. İkimizin de çok fazla kuşkusu ve güvensizlikleri vardı –hepimiz için korkunç bir durum olurdu. Arthur ile Marilyn den Sid ile Nancy tarzında trajik bir sona giderdik, bundan hiç kuşkum yok. Ayrıca, şu anda sahip olduğum kişisel tatmin ve özsaygı duygusunu da hiçbir zaman elde edemezdim diye düşünüyorum. Bukowski benden daha olgun ve ihtiyaçlarına daha duyarlı birini hak ediyordu –ve herkesin dediğine göre o kişiyi dul eşi Linda Lee'de bulmuştu. Charles Bukowski'yi hayatımın o döneminde bir erkeği sevebileceğim kadar sevdim. Zaman zaman toy ve düşüncesiz davranmış olsam da, olağanüstü bir adamla birlikte olduğumun her zaman farkındaydım. Ona dâhi diyenler var, buna ben de katılırım. Eşsiz bir biçimde karmaşık, harikulade bir eksantrikti. Sözü berraklık ve kolaylıkla dizme yeteneğiyle hayatı kor halinde bir tutkuyla yaşadı –gücünü genellikle aşktan ve öfkeden alarak. Ruhunu açmaktan korkmadan, çoklarının ele alınmayacak kadar mahrem ve tabu buldukları konularda çiğ bir dürüstlükle yazdı. Onu farklı kılan hayatın müstehcen yanına dair mizah, vakar ve zarafetle yazarak milyonlarca insanı etkilemesiydi –ben de bunlardan biriydim. İlişkimiz iki yıldan kısa sürdü, fakat hayatımın sonuna kadar değer vereceğim bir deneyimdi. Zaman zaman delilik sınırında –silah, alkol ve siyaset gibi– patlayıcı bir bileşim gibiydik. Fakat ilişkimizin bütün deliliğine rağmen, pek çok şefkatli ve yakıcı anlarımız oldu. Özenle koruduğu o mahrem iç dünyasına girmeme izin verdi ve bana güvenerek edilgen yüreğine ve ruhuna bakmama izin verdi –sadece seçilmiş birkaç kişiye tanınan bir ayrıcalık. Charles Bukowski'yi sevme ve onun tarafından sevilme ayrıcalığının benim için ne kadar özel bir armağan olduğunu ancak şimdi idrak edebiliyorum –ve bunun için ona her zaman müteşekkir olacağım. Belki umurunda bile değildi, fakat bu dünyadan onu ne kadar sevdiğimi ve taktir ettiğimi bilerek ayrılmış olmasını umarım. Onu zihnimde canlandırabiliyorum şimdi, göksel krallığında hardal renginde çizgili tahtına kurulmuş, etrafını ona tapan melekler kuşatmış, bir elinde bira bir elinde sigara, tanrıları ardında bıraktığı harikulade (fakat) düşmüş çılgın meleklere dair hikâyeleriyle eğlendirirken şahane vakit geçiriyor. İkisini de yapmış biri olarak buna yüzde yüz katılıyorum. İkisinin arasındaki koşutluklar inanılmaz. Ebeveynlik gibi, bu kitabı yazmak anestezi olmaksızın hayatımda gönüllü olarak giriştiğim en muazzam işti. Nihai olarak bir sevgi emeği olmakla birlikte, zaman zaman moral bozucu, duygusal olarak ıstırap verici ve zor bir işti. İnsanlar genellikle yazmanın bütünüyle tek başına yapılan bir iş olduğunu sanırlar evet, son ürün benim sorumluluğumdur –nihai metnin üzerinde adım ve edebi DNA'm ile, fakat hamilelik döneminde benden entelektüel olarak çok daha üstün pek çok insandan yardım aldım ve bu insanların çoğunu dost olarak görme ayrıcalığına sahip olduğumu ve kitabı bütünüyle sahiplenmenin doğru olmayacağını hissediyorum. Bu anıları yazmak aynı zamanda hayatımın en aşağılayıcı deneyimlerinden biriydi ve İngilizce kompozisyon ve yaratıcı yazı yöntemi hakkında ne kadar az bilgi sahibi olduğumu başından bilmiş olsaydım, bu kitap bugün elinizde olmazdı. Neyse ki, kibir saadettir ve benim, doğrudan ve dolaylı olarak, bu bebeğin yaratılışına önemli katkı yapmış pek çok zeki insana ulaşma olanağım vardı. Onlara teşekkür etmek istiyorum. Bana işleri ve sırlarıyla hem kişisel hem de mesleki olarak güven duyan aile, arkadaş ve müşterilere özel bir teşekkür ve minneti borç bilirim. Sizin sarsılmaz sadakat ve desteğiniz bana bu kitabı yazmak için gerekli zamanı sağladı. Hepinizi çok seviyorum. Takıldığımı hissettiğim zamanlarda özellikle başvurduğum (yük olduğum) beş sevgili (ve sabırlı) arkadaşım var. Her ne kadar üst dudaklarına sıcak ağda yaptırmayı yeğleyeceklerinden emin olsam da, istendiğinde, fevkalade yoğun programlarından zaman ayırıp bana samimi ve yapıcı eleştirilerini sunmaktan imtina etmediler. Adları şöyle Dan Jordinelli, Patty Barr, Alice Hartwell, Angela ve Barbara Cardinal. Teşekkür ederim, dostlarım. Söz sarrafı ve olağanüstü editör Jeff Menell'e de burada teşekkür etmek isterim. Bu beyefendinin desteği olmaksızın bu kitap bir yayıncının posta odası görevlisini aşamazdı. İngiliz diline olan tutkunuzdan ötürü teşekkür ederim. Her ikisi beni ustalıkla hazırlanmış yapıtlarına dahil etmiş olan film yapımcısı John Dullaghan ve yazar Howard Sounes'e teşekkürü borç bilirim. John, Born into This adındaki güçlü belgeseli, Howard ise Charles Bukowski Locked in the Arms of a Crazy Life (Çılgın Bir Yaşamın Kollarında Tutsak) adındaki şaşırtıcı derecede iyi araştırılmış büyüleyici biyografisi ile Charles Bukowski'nin hayatını konu alan iki mükemmel yapıt. Onlarla yaptığım kişisel söyleşilerde ikisi de Buk ile ilişkime dair şaşırtıcı kişisel açıklamalarda bulunarak hayatımın kapanmış o bölümünü tekrar ziyaret etmemi sağlayarak beni bu kitabı yazmaya yönlendirdiler. Bukowski ye ilişkin her şey için önemli bir kaynak oluşturan Bukowski.net sitesinin yaratıcısı Michael Phillips'e teşekkür borçluyum. Onun sitesi olmasaydı muhtemelen Alman Bukowski Topluluğu'nun –BukowskiGesellschaft.de– kurucusu Roni Braun'u tanıma olanağı bulamayacaktım. Roni'ye bana ilişkimiz sırasında Buk'un yazdığı paha biçilmez ve çoktan kaybolmuş mektup ve şiirlerin kopyalarını sağladığı için çok büyük minnet borçluyum. Buk'un sesini ve gerçek ruhunu günlük temelde canlı tuttuğu için teşekkür ederim. Dostum, akıl hocam ve cilacım Melanie Villines'e sonsuz teşekkürler. Senin olağanüstü yeteneklerin, ancak azizlerde bulunan sabrın ve müthiş sezgilerin olmaksızın bu kitabı yazamazdım. Bana bu kitabın tamamlanması için gerekli bir yıl zarfında yazmaya ve cesarete dair senden önce gelen bütün akademisyenlerden daha çok şey öğrettin. Ruhani ve profesyonel rehberlikten ve cesaretten tut, diplomatik edebi öğüte varıncaya dek, yolun her adımında sözcüklerimin parıltılı ve okunur olmasında yardım sağladın bu kitabın yaratılışına yaptığın katkı paha biçilmezdi ve sana ne kadar teşekkür etsem azdır. Modern ve Rönesans Adamı Alman film yapımcısı Thomas Schmitt'e insanın içine işleyen Charles Bukowski –Doğu Hollywood 1976 başlıklı üç belgeselinden bölümler kullanmama izin verdiği için teşekkür etmemiş olsam büyük kabalık etmiş olurum. Senin katkın hikâyemi canlı tuttuğu gibi kişisel ve değerli anılarımı korumamı da sağladı, bu yüzden sana sonsuza dek minnet borçlu kalacağım (umarım). Son olarak, Sun Dog Press'ten Al ve Judy Berlinski'ye en derin sevgilerimi ve minnetimi sunmak isterim. Black Sparrow Press'in efsanevi yayıncı ikilisi John ve Barbara Martin'i çağrıştıran sayısız müşterek yetenekleriniz, cana yakınlığınız ve mizah anlaşınız ilk yayınlanma deneyimimi son derece keyifli hale getirdi. Bu kitaba gösterdiğiniz profesyonel bağlılık ve kişisel incelik benim için tahmin edemeyeceğiniz kadar değerli. Bana şans tanıdığınız için size teşekkür ederim. 1 ‘girdle'e korse demek mümkün, ‘dirndl' üstten dar, alta doğru genişleyen bir tür elbise, lakin burada sözcüklerin fonetik benzerliği önemli. Türkçe çeviride bu benzerlik ortadan kalkıyor –doğal olarak. Hem zaten Bukowski de bir sonraki cümlede, I was born in the land of dirndls, diyor, -geleneksel Alman giysisini kast ederek. Avi Pardo'nun tavsiyesine uyarak iki kelimeyi orijinal bırakıp dipnotlamayı uygun gördük –Edt. Cahit Saffet Irgat (Lüleburgaz, 1916-İstanbul, 1971) Şair, yazar ve oyuncu. Edir65ne Öğretmen Okulu'nu bitirdi. Ankara Devlet Konservatuvarı'nda son sınıfa kadar okudu. Ödenekli ve özel tiyatrolarda ve sinema alanında oyunculuk yaparak yaşamını kazandı. Kendini geliştirmek için kısa süreler Paris ve Londra'da yaşadı. İlk şiirlerini 1935'te yayımladı. Tiyatro için eleştirel ve kültürel yazılar hikâye ve romanlar yazdı. 1940 Kuşağı şairleri arasında yer aldı. Yapıtları Şiir Bu Şehrin Çocukları (1945), Rüzgârlarım Konuşuyor (1947), Ortalık (1952), Irgatın Türküsü (1969), Seçme Şiirler (1999). Roman Geri Dönemezsin (1948), İnsan Kafesi (Milliyet-Tefrika, 1971). Anı Çok Yaşasın Ölüler (Akşam-Tefrika, 1968). Cahit Irgat Çok Yaşasın Ölüler Cahit Irgat Çok Yaşasın Ölüler ÖNSÖZ Özdemir Nutku Cahit Irgat'ı, kişi olarak, ne yazık ki hiç tanımadım ama ellili yıllarda şiire hevesli bir genç olarak, Bu Şehrin Çocukları, Rüzgârlarım Konuşuyor ve Ortalık adlı şiir kitapları ile onu şair olarak biliyordum. Sonra da sahne ve beyazperdeden... Onun ilk şiirlerini otuzbeşli yıllarda Cahit Saﬀet adıyla yayımladığını daha sonra öğrendimdi. Biz, birkaç arkadaş, Orhan Veli, Oktay Rifat ve Melih Cevdet hayranları olarak zaman zaman Beyoğlu Çiçek Pasajı'nda bu şairlerin toplandığını bilir ve onları, uzaktan da olsa, görmek için fırsat kollardık. Arada Cahit Irgat da onlara katılırdı. Cahit Irgat'ı ilk gördüğümde, onun hırçın, öeli ve gülerken bile saldırmaya hazır bir tavrı olduğu duygusuna kapılmıştım. Belki doğru belki yanlış. Onun şiirlerindeki huzursuzluk, çevresini iyi gözlemleyip her şeyi dert etmesinden kaynaklanıyordu sanırım. Şiirleri yalın ve gerçekçiydi. Onun ilk kitabındaki Yapı adını verdiği şiiri hep belleğimde kalmıştır Alınteri var temellerinde Merhametine girdiğin yapıların Ve avuç sıcaklığı Ayrı ayrı her taşında İnsanların. Bu kadar yalın ve anlamlıydı onun şiirleri. Ama onun en belirgin özelliği insana ve insan adaletine olan yaklaşımıydı. Sanırım, onu duygusal yapan ondaki adalet duygusuydu çünkü o, şair sorumluluğu içinde, ezilenlerin, sıkıntı içinde olanların, topraksız köylülerin, haksızlığa uğrayan insanların yanındaydı. Dostluğun değerini vurgulayan, savaşa karşı barış sevgisini işleyen Cahit Irgat, duygularını oldukça kızgın ve alaycı bir anlatımla ortaya koymuştur. Şiirleri daha çok toplumcu sanat dergilerinde çıktığı için tutucu dergilerde ona karamsar şair sıfatını yakıştırmışlardı. Oysa o karamsar değil, umut kapısını aralık bırakan huzursuz bir şairdi. Ankara Devlet Konservatuvarı'nda son sınıfa kadar okuduktan sonra orayı bırakıp Paris'e gitmesi, farklı şairleri ve edebiyatçıları tanımasına vesile oldu, onda yeni ufuklar açtı. Yurda dönünce, 1940 yılında İstanbul Şehir Tiyatrosu'na girdi, 1951'de, Muhsin Ertuğrul'un kurduğu İstanbul'un ilk ciddi özel tiyatrosu olan Küçük Sahne'ye geçti. 1957'de Devlet Tiyatrosu'nda bir süre çalıştı. 1959'da İstanbul Oda Tiyatrosu'nu kurdu. 19621963 döneminde Cahide Sonku ile Cahitler Tiyatrosu'nu kurduysa da bu tiyatro kısa sürede dağıldı. Cahit Irgat'ın son tiyatro serüveni Dormen Tiyatrosu'nda başladı ve Yaygara 70 müzikali sırasında Ankara'da sona erdi. Onu tiyatrodaki son yılını Haldun Dormen'in Sürç-ü Lisan Ettikse adını verdiği anı kitabından öğreniriz Bir gece Cahit sabaha karşı hastalandı. Hep birlikte koridorlara doluşup doktorun kararını bekledik. O gün doktorun teşhisinin ne olduğunu bilmiyorum, ama İstanbul'a döner dönmez muayene olması gerektiğini söylediğini hatırlıyorum. ... İstanbul'a döner dönmez Cahit tiyatrodan ayrıldı. Ayrıldıktan iki gün sonra korkunç gerçeği öğrendik. Cahit akciğer kanseriydi ve birkaç yıllık ömrü kalmıştı. Bunu duyar duymaz Erol Günaydın'la arabaya atladık, Cahit'in Şişli'deki apartmanına gittik. Cahit yatıyordu yatakta. Karısı Neriman başucundaydı. Bizi görünce sevindi. Yüzü aydınladı birden, ‘Meğer Ankara'da çok hastaymışım, bu yüzden seri kırdım,' dedi çocuk gibi kızarak. ... O gün Erol'la orada uzun süre kalıp neşelendirdik onu. Bir iki haa dinlendikten sonra tekrar sahneye çıkacağına inanıyordu. Bir daha sahneye çıkamadı koca Cahit. Eridikçe eridi ve bir yıl sonra, Haziran ayında göçüp gitti. 1968 yılında Akşam gazetesinde tefrika edilen Çok Yaşasın Ölüler başlığını verdiği anılarını büyük bir hazla okumuştum. Üslubundaki sıcaklık ve ince duyguları beni etkilemişti. Şimdi Turgut Çeviker'in girişimiyle bu anıların bir kitap haline getirilmesi gerçekten çok yerinde bir karar. Yazınımızın ve tiyatromuzun önemli kişiliklerini Cahit Irgat duyarlılığı içinde bizlere yaşatan bu anıların çok sevileceği kanısındayım. 2006 1 Bu yaşamöyküsel kronoloji, Cahit Irgat'ın 35. sanat yılı jübile broşürü için hazırlandı. Üsluptan da anlaşılacağı gibi, metnin Cahit Irgat tarafından yazıldığı anlaşılıyor. Metin güncellenerek yayına hazırlandı. 1916– 21 Mart gecesi Lüleburgaz'da dünyaya geldi. 1918– Birinci Dünya Savaşı'nın sonu. Subay olan babasının doğuya tayiniyle okul çağına kadar oralarda kaldı. 1923– Annesinin memleketi olan Lüleburgaz'da ilkokula başladı. 1927– Orta eğitimi için İstanbul Vefa Lisesi'ne girdi. 1929– İstanbul Muallim Mektebi'ne geçti, Edirne'ye nakledildi. 1930– Edebiyata yöneldi. Okul temsillerinde oynarken öğrenci müfettişi romancı Reşat Nuri Güntekin ve resim öğretmeni heykelt›raş Ratip Âşir tarafından oyunculuğa teşvik edildi. 1934– Edirne'ye uğrayan Raşit Rıza Tiyatrosu'na başvurdu. Raşit Rıza tarafından çok sevildi, ama Okulunu bitir, sonra gel tavsiyesiyle karşılaştı. Aynı yıl mektuplaştığı Ertuğrul Muhsin'den de aynı cevapları aldı. 1935– Raşit Rıza Tiyatrosu, İstanbul Şehir Tiyatrosu'ndan ayrılanlarla kuvvetlenmişti. Gene Raşit Rıza'ya başvurdu. Tiyatroya kabul edildi. Saray Sineması'ndaki O Gece piyesiyle galasını yapan Raşit Rıza Tiyatrosu'nda bir uşak rolüyle profesyonel oldu. Kötü yola saptı diye ailesi tarafından reddedildi. 1936– Altı ay kadar süren Raşit Rıza Tiyatrosu'ndan sonra İstanbul Şehir Tiyatrosu'na girdi. Muhsin Ertuğrul kırk güran arasından onu kadroya almıştı. Bir yandan sahneye çıkıyor, diğer yandan İstanbul Konservatuvarı'na devam ediyordu. İlk şiirini bu yıl Cahit Saﬀet imzasıyla Varlık'ta yayımladı. Eleştirmen –ve şiir konusunda çok duyarlı, yeni şairlerin kokusunu almakta üstün bir yeteneği olan– Nurullah Ataç tarafından beğenildi. Ankara Devlet Konservatuvar'ı açtığı sınavlara girdi, kazandı. Üç yıl en gözde öğrencilerinden biri olarak okudu. Üçüncü yıl sonu konservatuvardan ayrılıp İstanbul Şehir Tiyatrosu'na döndü. 1939– İstanbul Şehir Tiyatrosu'nda önemli roller oynamaya başladı. 1940– Faruk Kenç'in yönettiği Yılmaz Ali filmiyle sinema oyunculuğuna başladı. 1941– Sesli çekilen ve üç ayda biten –rol aldığı ikinci lmi– Kahveci Güzeli 'nde oynadı. Muhsin Ertuğrul yönetiminde Hâzım Körmükçü, Münir Nurettin, Nevin Seval gibi seçkin oyuncularla birlikte çalıştı. 1945– İlk şiir kitabı Bu Şehrin Çocukları yayımlandı. İlk karısı Mîna Urgan'ı bu devrede asistanken tanıdı. 1947– İkinci şiir kitabı Rüzgârlarım Konuşuyor yayımlandı. Ferdi Tayfur'un yönetiminde İstiklâl Madalyası, Senede Bir Gün, Üçüncü Selim lmlerinden dolgunca paralar aldı. Avrupa hasreti vardır. 1948– Fransız hükümetinden burs aldı, Paris'e gitti. Charles Dullin'in tiyatro kurslarına devam etti. Zamanının birçok ünlü kadın ve erkek oyuncuları ve şairleriyle tanıştı. Comédie Française ve Gaîté Montparnasse tiyatrolarında güranlık yaptı. O yıl en azından –büyük oyuncularla oynanan – kırk beş oyun izledi. Jouvet'ler, Yonel'ler, Chambreuille'ler, Dullin'ler, Renoir'ler, Blanchar'lar gibi... 1949– Tiyatro sezonu sonunda tekrar Paris'e dönmek niyetiyle İstanbul'a geldi. Fakat Rüzgârlarım Konuşuyor kitabı için koğuşturma açılmıştı. Gelişinin on altıncı sabahı takibat başlamıştı. Dava bir buçuk yıl sürdü. Sonuç, iki aylık mahkûmiyet. Aﬀa uğradı. Paris'e dönmedi. Doçent Mîna Urgan'la evlendi. İstanbul Şehir Tiyatrosu'nda Pirandello'nun Dördüncü Henri'sini ve Alfred de Musset'nin Marianne'ın Kalbi 'ni sahneye koydu. 1950– Aydın Arakon'un yönetiminde Türk sinemasında unutulmaz bir çığır açmaya çalışan Vatan İçin lmini Yıldız Kenter'le çevirdi. Oğlu, şair Mustafa (ö. 3.3.1995) doğdu. 1951– Türk tiyatrosunda övünülecek bir dönem olan Muhsin Ertuğrul'un kurduğu Küçük Sahne'nin kuruluşuna katıldı. Oyunculuğunun tam olgunluğu bu devreye rastlar. Dünkü Çocuklar, Monserrat, Godot'yu Beklerken bu dönemin ürünleridir. 1952– Üçüncü şiir kitabı Ortalık yayımlandı. Lüt Akad'ın yönetiminde lmciliğimizde bir aşama olarak kabul edilen İpsala Cinayeti 'ni çevirdi. İtalya'ya film çevirmeye gitti. 1953– İngiltere'ye gitti. George Devine'in sahneye koyduğu Sezuan'ın İyi İnsanı 'nın provalarını izledi. Tam kırk yedi oyun seyretti. Kızı –tiyatro oyuncusu ve çevirmen– Zeynep doğdu. Şiir kitabı Ortalık'a –141-142. maddeler'den– ağır cezada dava açıldı. Sonunda beraat etti. 1954– Ankara Devlet Tiyatrosu'nda – Cinayet Var'da– konuk oyuncu olarak görev aldı. Londra'da bulundu. 1955– Ankara Devlet Tiyatrosu kadrosuna girdi. Ümitsiz Saatler 'in başrolünü altı ay süreyle Büyük Tiyatro'da oynadı. 1956– İstanbul Oda Tiyatrosu'nda Erkeklerin Gecesi'ni oynadı. 1957– İstanbul Oda Tiyatrosu'nda Şafakta Gelen Kadınlar'ı sahneye koydu. 1958– Adana Şehir Tiyatrosu'nda Cevat Fehmi Başkut'un, Harput'ta Bir Amerikalı'sında oynadı. Rol arkadaşı Nevin Seval'in ölümü üzerine İstanbul'a döndü. 1959– Bir depresyon geçirdi, kendini alkole verdi. İki oyun yazdı, beğendi yırttı. Bir kitaplık şiirlerini beğenmedi, yırttı. İnsanlara küstü, insanlardan kaçtı. Onu anlayan eski dostlar, candan dostlar, gençliğini geçirdiği arkadaşları ölmüştü Orhan Veli, Sait Faik, Cahit Sıtkı gibi... Bu ters gidiş 1960'a kadar sürdü. 1961– Haldun Dormen'in yönettiği Küçük Sahne'de Cliﬀord Odets'in Taşra Kızı 'yla tiyatroya döndü. Bu onun için bir zaferdi. Oyunlarının en iyilerinden birini oynamıştı. 1963– Yine bir depresyon, bir hüzün, bir boş veriş... Otel sahibi bir dostu ona otelinde bir oda verdi. Bu otel odasında kendini alkole, şiire, resme, yalnızlığa bırakmıştı. Altı ay bu otel odasından çıkmadı. Güvendiği dostlarına içine düştüğü güç durumdan kendisini kurtarmaları için mektuplar yazdı. Boştu, cevap alamadı. Bir gün zilzurna sarhoş, kendi ayaklarıyla tıpış tıpış gitti, Fransız Hastanesi'ne yattı. Serumlar, serumlar, serumlar... İyileşti. Yasak Aşk lminde ve daha başkalarında rol aldı. 1964– İkinci eşi olan Neriman Akad'la evlendi. Kent Oyuncuları'na katıldı. Üç Kuruşluk Opera'da oynadı. 1965– Kent Oyuncuları'nın oyunu Pembe Kadın'da ve filmlerde oynadı. 1967– Kadıköy İl Tiyatrosu'nun oyunu Karanlığa Kadar Bekle'de başrolü oynadı. 1968– Temmuz-ağustos aylarında otuz sekiz gün süren anılarını yayımladı Çok Yaşasın Ölüler . Dormen Tiyatrosu'na girdi, Eski Çamlar Bardak Oldu'da oynadı. 1969– İlk üç kitabını ve bazı yeni şiirlerini de içeren Irgatın Türküsü yayımlandı. Lüt Akad'ın filmi Seninle Ölmek'te Türkân Şoray ve İzzet Günay'la birlikte oynadı. 1970– Yeni şiir kitabı Yorgun Atlar ı [yayımlanmadı] ve ikinci romanı İnsan Kafesi ni tamamlamak üzere ve bir piyes üzerinde çalışmaktadır. 16 Mart'ta 35. sanat yılı kutlandı. 1971– Romanı İnsan Kafesi , Milliyet gazetesinde tefrika edildi. 5 Haziran'da hayata gözlerini yumdu ve İstanbul Zincirlikuyu Mezarlığı'na gömüldü. 1991– Mustafa Irgat'ın yeniden düzenlediği Irgatın Türküsü - Bütün Şiirleri yayımlandı. Kitabın bu basımında şairin önceki kitaplarına girmeyen bazı şiirleri, ayrı bir bölümde toplandı. 1999– Memet Fuat'ın hazırladığı Seçme Şiirler'i yayımlandı. Neyzen Tevfik (1879-1953) Onu tanımayan yoktur sanırım o kuşakta ve bizim kuşakta. Yeni kuşak merak sarsa, belki biraz tanıyabilir onun kişiliğini şiirlerinden... Görmek mümkündü onu Beyoğlu'nda, Havuzlu Beyazıt Meydanı'nda, Küllük Kahvesinde, 1 Kumkapı'da, Samatya'da... İstanbul'un her yerinde, her semtinde, hemen her meyhanesinde. Ya yarı sallanır, ya tam sallanır durumda, ister cebinde para olsun, ister meteliği olmasın, ceplerinde defteri, kurşun kalemi, neyleriyle, nısfiyeleriyle... Onunla ilk Özcan Meyhanesi'nde karşılaşmıştım uzaktan uzağa. Beş kuruşa, yedi buçuk kuruşaydı o zamanlar rakının tek kadehi. On kuruşa kulplu bardaklı bira ve çeşitli mezeler... Bursa Sokağı'na yakın sokaklardan birindeydi Özcan Meyhanesi. Sanatçılar çıkardı o günlerde oraya. Ve sanatçıları sevenler. Oraya, Degüstasyon'a, Fişer'e, Çiçek Pasajı'na, Tuna Birahanesi'ne. Bilinen yerlerdi sanatçıların çıktığı yerler... Meyhaneler, kahveler, pastaneler, Nisuaz, Petrograd, Moskova ve Viyana kahveleri... Benim onu asıl tanımam kahvelerde, meyhanelerde olmadı. Benim onu asıl tanımam, Bakırköy Akıl Hastanesi'nde olmuştu İnsan haysiyetini boğazlayarak, kışın soğuk bir gününde, dilim bağlı, dört duvar arasına koydular beni. En uysal delilerin koğuşuydu bu. Her adam kendi dünyasını yaşıyordu. Birkaçı sobanın çevresinde halkalanmışlar, birkaçı pencerelerden dışarıyı seyrediyordu. Biri parke taşlarını sayıyordu. Bir başkası bir köşeye büzülmüş, sigarasını avucunun içinde saklayarak içiyordu. Üçü beşi ellerini arkasına bağlamış, üçü beşi sıralar üstünde ayakta, başlarını havaya sallayarak mırıldanıyorlardı. Çoğu yalınayaktı. Zaman zaman susan, zaman zaman yumruklarını başına ve bacaklarına çarparak dövünen, acı acı uluyan biri çevremde üçgenler dörtgenler çizerek çömeliyor, kalkıyor, gene dolaşıyordu. İki Yahudi hasta, el ele, birbirlerinden hiç ayrılmıyorlardı. Burada da imtiyaz vardı. Her sınıan, her işten, her çeşit insan yan yana yaşıyorduk. Ama pistonlulara ayrı davranış... Çoğunun üstü başı yırtıktı. Yatağına uzanmış biri kitap okuyordu. Saçları ensesini aşmış ressam, sayfaları yırtarcasına desenler çiziyordu. Şahlanan at resimleri. Kaptan yere çökmüştü. Gözlerini yere eğdi, tükürdü. Balgamında gemiler gözlüyor, söyleniyordu – Gelecek pazara... Kızım, karım, bana bir bavul getirecekler, temiz çamaşırlar, tertemiz, pazara... Ve şoför – Bekle... Zor gelecek... Gelir inşallah... diye alay ediyordu. Kaptan boyuna tükürüğüne bakıyor – Pazara... diyordu, gemi yanaşacak, rıhtımda karım, nurtopu çocuklarım... Ben köşkte, kaptan köşkünde... Vapur bir daha ötmeyecek... – Bir sigara versene... dedi terzi. Şoför seslendi – Bekle, hele vapur, gelsin karısı bavulunu getirsin, kaptan bize paket paket sigaralar ikram edecek... Yalan mı kaptan... Bir deli acı acı söylendi – İskeleyi, vapuru unutmaya bak, beklediğin gelmeyecek denizden... – Dilim kopsun... – Havada bulut, unut unut... Haline köpekler acısın... – Halimize... – Çok şükür ben terziyim... Elime bir makas vermişler, kes babam kes... Fabrika dokudu ben kestim, ben giydirdim eşi dostu... Çoğu da veresiye... Ama şimdi bir hırka bile vermiyorlar sırtıma... Üşüyorum, üşüyorum... Yanıma geldi, sigara içiyordum. – Bir sigara versene, içim ısınsın, dedi. – Başka sigaram yok, dedim. En değerli şey sigaradır burada. Kimse kimseye izmarit bile veremez. Kuru ağaç yaprakları tütündür, gazete parçaları kâğıt. Sarıp sarıp içerler. Eğer yazdan yaprak toplamamışlarsa izmarit için kavgalar çıkar, önlenmese cinayet olur. Terzi yalvarıyordu – Allahım, büyük Allahım, büyüklüğüne sığınıyorum, bana bir tek sigara gönder... – Yalvarma, rahatsız olur... Dövünen adam acı acı uludu, dövündü, dörtgenler çizdi durdu. Şoför homurdandı – Susturun şunu be, içimi parçalıyor... Bu hikâye böylece sürebilir. Bir roman olabilir. Gene böyle bir günde, hastalar akşam saat altı sularında yataklarına yatırılmıştı. Söz dinleyen uysal hastalar. Kimsesizler, itilip kakılmışlar, hor görülmüşler, çıldırmışlar, yalnızlar. Gece yarısını çoktan geçmişti zaman... – Oh... of... Sesleri çınladı önce avluda, sonra koğuşta... Bitmez tükenmez Of'lar, oh'lar ve ah'lar ... Gelen Neyzen'di. Zilzurnaydı, yıkılmış haldeydi. – Üstat geldi... dedi hastabakıcılardan biri. Üstü başı berbattı. Düşe kalka gelmişti, belli... – Kim getirdi seni üstat, buraya. dedi nöbetçi doktor. – Kim mi getirdi beni... Kendim geldim, tıpış tıpış, ayaklarımla... Benim haysiyetimle oynadılar mı, kalkar gelirim buraya... Haysiyetli insanlar arasına... Burası benim evim... Evim burası... Evim... Üstünü başını temizlediler, yıkadılar, temiz pijama giydirdiler. O hâlâ oh... çekiyordu. Koğuşta bölme bölme, sonradan bölünmüş birkaç oda vardı. Bu odaların birinde yanındaki karyola boştu. Oraya yatırdılar onu. Duvarın tahta bölümüne birkaç çivi çaktım, deerini kalemini sicimle astım. Neylerini nis yesini yerleştirdim, kendine gelince çok sevinmişti buna... – Sen kimsin. dedi bana, necisin. Söyledim, anlattım... – Âlâ, âlâ... Demek sen Abidin Dino'nun arkadaşısın. Çok severim, çok severim onları. Severim, severim, severim... Bir sözü tutturdu mu, tutturur da tuttururdu... İğneler, ilaçlar, kusmalar, zor uyuttuk onu o gece. Sabah erken uyanmıştı, durmadan of çekiyordu. – Fahrettin Kerim gelince gelsin beni görsün, dedi. Fahrettin Kerim başhekimiydi hastanenin. Gerçekten de gelip görmüştü viziteden önce onu. Hatırını, isteklerini sormuştu. İyi bir çorba istiyordu önce, sonra söğüş, bir tavuk, sütlaç mahallebi ve komposto... İkinci Harbin ortalarıydı. Alman orduları zaferden zafere koşuyordu. Nedense Hitler'e tutkundu üstat o sıralar... Ama Alman orduları kuşatılıp geriledikçe, o da gerilemeye, Hitler sevgisi erimeye başlamıştı. Bir şeyi tutturdu mu tutturur, ertesi günü de yüz seksen derece dönüverirdi... Nedeni yoktu bunun, öyle işte... Haada iki gün ziyaret günüydü hastanenin. Ama bizim için böyle bir şey bahis konusu değildi. Abidin Dino'lar, Arif Dino'lar, Asaf Halet Çelebi'ler, Sait Faik'ler vb. isteklerince ziyaretimize gelir, isteklerince otururlardı. Abidin Dino her gelişinde, onun karakalem portrelerini çizerdi. Konuşarak, kahkahalar atarak çizer, çizer, çizerdi. 2 dergisi çıkıyordu o zaman. Orda yazıyorduk yazılarımızı... Orda yayımlıyordu o günlerin önde gidenleri... Bulunmaz bir yüz. diyordu Abidin, ne kadar çizsem doyamıyorum... 'te yayımlardı bu çizgilerini... Ara sıra sinirlenirdi en olmayacak şeye. Kıvır kıvır beyaz saçlı, lahana yüzlü, harita yüzlü Neyzen Tev k yarı homurdanır, yarı susar, yemekleri beğenmez, küfreder, aklına estikçe de neyini veya nısfıyesini üflerdi... – Getirin elbisemi çıkar, kaçarım burdan da ha... Kimse beni tutamaz... Bu dünyadan da kaçarım ha... Adam gibi eşit davranın insanlara... Bu gözdağını sık sık tekrarlardı... Bir gün tıp öğrencileri gelmişti hastaneye. Koğuş koğuş gezdiriliyorlardı. Bir sirkteymiş gibi eğleniyorlardı hastaları seyrederek... Öyle ya, kimi – Çörçil'le randevum var yarın, uçağı hâlâ hazırlayamadılar mı. Adam bekler mi beni. Çörçil bu. Londra'da buluşup Rozvelt'e gideceğiz. Waşhington'a. Özel kalem müdürüm de hep gecikir... Kovacağım onu bugün de gecikirse. diyor, kimi İsmet Paşa'ya, kimi Stalin'e, kimi Hitler'e sövüp sayıyordu. Görülecek, zevk alınacak şeylerdi herhalde bu görünüş onlar için. Etüt yapıyorlardı... Bu arada üç güzel kız gelmişti bizim odaya. Birbirinden güzel üç kız. İçlerinden biri üstada – Bize bir şey çalar mısın. dedi. – Ben hırsız mıyım kızım. – Hayır, ney demek istiyorum. – Ben çalgıcı mıyım... Ney çalınmaz, üflenir. Beni çalgıcı mı sandınız. – Hayır ama... – Hayırı bayırı yok... Ben, benim gönlüm isteyince üflerim. Birbirlerinden üç güzel kız fena bozulmuşlardı. Onların bu haline üzüldü mü ne – Ver şunu. dedi bana birden. – Neyi mi, nısfiyeyi mi. dedim. – Nısfıyeyi, dedi. Sonra üç güzeli yataklarımıza oturttu, başladı üflemeye. Uzun uzun, çok uzun uzun... Önce kızlardan biri başladı ağlamaya, sonra ikincisi, sonra üçü birden... Sessiz sessiz ağlıyorlardı. Ne dokunmuştu onlara böyle... Yaşlı bir üstadın tımarhanede oluşu mu... Böyle büyük bir adamın bu hallere düşüşü mü... Ses'ti... Sonra birden ayırdı nısfiyeyi ağzından Mehlika Sultan'a âşık yedi genç Gece şehrin kapısından çıktı Mehlika Sultan'a âşık yedi genç Kara sevdalı birer âşıktı...3 – Neden kendinden değil de Yahya Kemal'den. dedim. – Her şey, hepsi benden mi olsun. dedi, biraz da Yahya Kemal'i hatırlayalım. Benim şiirler ağır gelir bu genç güzel kızlara. Bu okuduğum tam onlar için. Hafif, nahif, güzel, tatlı. Üç güzel çok istediler kendinden okuması için. Ama Neyzen uzun uzun baktı kızlara, uzun uzun süzdü onları, tepeden tırnağa kadar, okumadı... Kızlar Neyzen'in elini öpmek için eğildiler – Ben hoca mıyım, papaz mıyım... dedi, çekti öptürmedi elini üç güzele. Sen ne papazsın, ne hoca sen, bir daha hiç gelmeye-ceklerden'din... O bir lmde de oynadı. Bir frak giydirmişlerdi ona... Çok yakışmıştı siyahlar, o güzel başa... Bir konser veriyordu anıma göre. Ama pek beceremediğini sevemediğini söylemişti bu işi... Gönlünce yaşamalıydı o, dörtgenler, çizgiler içine girmeden, dilediği gibi. Hiç kimseye boyun eğmeden. Ve sonra aylar, aylar geçti aradan... Çiçek Pasajı'nda karşılaştık. Sev-İç Birahanesi'nde. İyice hoştu başı. Dilediği gibi içiyordu, dilediği gibi konuşuyordu. Bana çok kızgındı. Onu o tarihlerde Bakırköyü'nde bırakıp, ondan önce çıktığım için hastaneden... Evet, dilediği gibi konuşuyordu. Onun dediklerinin birini söyleseydi başka biri götürürlerdi. O zamanlar götürmek âdeti boldu. Ama ona kimse dokunmazdı. Dokunulmazlığı vardı sanki denilebilir. Bir çeşit gelenek dışı... Bir arife günü ona Küllük'te rastlamıştım. Oturttu beni yanına. Üst üste çay içtik. Bir değil, üç beş bardak. Bu keser, dedi. İçki isteğini keser... Sonra fakir çocuklarını toplamaya başladı yanına. Çay ikram etti onlara. Bir iki derken, çocuklar top top olmuş birikmişti çevremizde. İki sıra yaptı onları okul çocukları gibi. Kimi yalınayak, kiminin üstü başı yırtık pırtık... – Haydi, dedi, şimdi Mahmut Paşa'ya. – Ne olacak. – Param var bu gün. Bu yetimler de sevinsin, yarın bayram, giydireceğiz bunları... Giydirdi o gün o fakir fukara çocuklarını. Sonra gene meyhaneye. Rakıdan önce bir ncan zeytinyağı. Rakı çabuk çarpmasın diye. Kızdım, deyip, kızına kızdığını anlatmıştın bana bir gün. Doğru muydu bilmem... Evde temizlik yapılıyormuş Pendik'te, tahta siliniyormuş... – Baba basma. demiş. Vay sen misin söyleyen... – Nasıl dersin, demişsin, sen babana, basma diye. Benim ayaklarımda ne var. – Çamur var. dememişlerdir sana. Ama sen kızmışsın bir kere. Ötesi bahane. Vurmuş kapıyı çıkmışsın. Aylarca içmişsin hırsından... Hepsi bahane. Nedeni bu değildi elbet... Evden çıkmak, kaçmak, içmek istiyordu canın. Ve arşınlamak her yeri... Sesinle doldurmak... Ama bir türlü bulamıyordun istediğini. Ve gece gündüz içmek, içmek, içmek... Ve bulamadan öldün. İnanıyorum. Ve ağlayan o üç kız geliyor gözlerimin önüne. Fakir fukara çocukları ve o günkü deliler. İstanbul imar planıyla Beyazıt'ta yıkılan binalar arasındaydı. 3 Yahya Kemal, Mehlika Sultan , Kendi Gök Kubbemiz, ss. 79-80. Neyzen Tevfik Çizgi Fikret Muallâ Orhan Veli Kanık (1914-1950) Çizgi Zahir Güvemli Bu topraktan biriydi Adı Orhan Veli'ydi Elleri dost omuzunda Yaşamak kaderiydi Kendi gitti ismi kaldı yadigâr. Çiçek verdi, gülesiye Şiir verdi, kıyasıya Yaşaması ölesiye Kendi gitti ismi kaldı yadigâr.1 Şu pis bedeni ayakta tutabilmek için her dakika ölen insanım... Gözlerini saksının yeşiline dikmiş düşünüyordu. Bu söz kimin. Bu söz kimin mi. Benim mi. Yoksa bir kitapta mı okudum. Aman canım kimin olursa olsun, edilmiş ya. Ya bu saksıdaki çiçek. Ne çiçeği bu. Çiçek lan da değil. Yaprak. Bir yeşillik. Sipsivri bir yeşillik... Padişah kılıcı ymış bir ismi. Öbürü de eşek kulağı . Ne ilgisi var bu iki ismin birbiriyle. Yok... Ama tuhaf. İkisine de benziyor bu sipsivri yapraklar... Ben Orhan'ı şekil olarak bu iki isimli çiçeğe çok benzetirdim... Onu en iyi tanıyanlar, elbette ki benden önce tanıyanlardır. Çiçeği ve kadını. Okuldan, sıra arkadaşlarından, anılarıyla, aşklarıyla, doğruluklarıyla, yalanıyla, iyi veya kötü yönleriyle... Beni ilgilendiren bunlar olmadı ve olmayacak. Onun için güzel elleri vardı, sigarayı şöyle tutardı, sivilcesiyle oynardı demeyeceğim, kötü bir şairin dediği gibi... Şu bedeni ayakta tutabilmek için her dakika ölen insanım. Ben bu sözü Orhan Veli için tekrarlıyorum. Bir çelişme, en ufak bir çelişme beni binlerce rezil etmiştir kendi kendime. İşte o zamanlar hep baştan kara vurmuşumdur. Kavgaya hazır, mağrur çocuklar gibi sokaklara fırlamışımdır. Şehrin kıyı köşe eteklerine düşmüşümdür. Yalnız, hep yapayalnız. Balık kokan mahallelerden geçmişimdir. Yalnız, hep yapayalnız. Bu şehri gemiciler kadar bildim. Sonra en çıkmaz sokakları öğrettim onlara. Islık çalar gibi rahatça tükürmeyi, simit yemeyi, balık tutmayı onlardan öğrendim. Ve marul mevsiminde gemi kalçalarına arzulanmayı onlardan öğrendim. Denize bakıp homurdanmayı onlardan öğrendim. Delirmeyi, çıldırmayı, sonra susmayı onlardan öğrendim. Bu kökleri paçavra gibi yırtmayı onlardan öğrendim. Lazın meyhanesini, Yorgo'nun meyhanesini, Lâmbo'nun2 meyhanesini onlardan öğrendim. Bir kadına tutkundum o sıra. Bilmiyordum Orhan'ın da aynı kadına tutkun olduğunu. O bana küs gibiydi, soğuk. Ben ona küs gibiydim, soğuk. Sonra sorduk kadına. – Seni seviyorum, dedi kadın. O uzaklaştı bizden uzun bir süre. Sonra Lâmbo'da karşılaştık bir akşam, canciğer olduk o ölünceye dek ikimiz. Ömer Faruk Toprak Lâmbo'da Bir Gece yazısında bizden şöyle bahsediyor Beyoğlu Balıkpazarı'na girerken çiçeklerin kokusundan nasibimizi aldık. Az sonra, sağ taraaki sokakta Lâmbo'nun küçük meyhanesi önündeydik. İçerde Cahit Irgat demleniyordu. O alkolün yarısını yürütmüştü. Lâmbo o kurnaz gülüşüyle karşıladı bizi. Beş dakika sonra Orhan Veli kadehini bitirmişti bile. Baktım. Akşam karanlığı, dışarıdan içeriye sarkmaya başlamıştı. Lâmbo'nun az mumlu ampulleri daha da sarılaştırdı içerisini. Cahit Irgat, tezgâhın arkasında, dip taraa tek başına oturduğu yerden kalktı. ‘Ben gidiyorum,' dedi. Bir oyun ya da film işi için gitti. Şair dostum Ömer Faruk'un dediği gibi bir oyuna veya lme gitmemişimdir alkollü. Nedenli bir gidişti herhalde. Ama Orhan Veli'yi ve onu bırakacak bir neden olmalıydı o akşam. Oysa Orhan Veli öldüğü gün 1950'de, o akşam randevumuz vardı saat 6'da. Lâmbo'da. Ölüm haberini Feridun Çölgeçen yetiştirmişti Lâmbo'ya. İnanmamıştım. Akşam gazetesine telefon etmiştim. Uzun bir sessizlik olmuştu telefonun öbür ucunda. Yakın dost olduğumuzu biliyorlardı, bir fısıltı geçti karşıda neden sonra – Böyle bir ölümden haberimiz yok, dediler. Oysa haberleri varmış... Sonra Cumhuriyet'ten öğrendim ölüm haberini. Lâmbo, sonra işi köseleciliğe döktü. Geçen yıl intihar etmiş havagazıyla... Elimde olsaydı Orhan Veli Meyhanesi yapardım orasını. Kimler gelip geçmemiştir o tezgâhtan... Sabahattin Ali'ler, Sait Faik'ler, Cahit Sıtkı'lardan bugün yaşayan kimlere, kimlere dek. Aktörüyle, şairiyle, ressamıyla kimler, kimler... Orhan'la sık sık, haanın birkaç akşamı Lâmbo'da buluşurduk. Buluşmak değil, alışkanlıktı daha çok bu. Bir nevi züğürtlük, bir nevi kokozluk sonucu şarapla ne s körletmek, yarenlik etmek için... Yaprak4 dergisini çıkarıyordu. İstanbul'a gelip onu bulmak isteyen çoğu dost Lâmbo'ya bir kere olsun uğrardı. Lâmbo, Lâmbo... denilen yer burası mı yahu. Tramvay sahanlığı, otobüs sahanlığı kadar bir yer burası. Lâmbo meşhurdu artık. Lâmbo bile manzumeler karalamaya başlamıştı bize baka baka. Bizi dinleye dinleye. Orhan'la göz göze gelir, anlaşırdık – Yaşa be mösyö Haralambo. Biraz gayret, güzel şeyler yazacaksın... Ertesi günün akşamı daha kötü şeyler okurdu tabii Lâmbo bize... Sonra gene Marmara şarabına dökülürdü iş. Orhan son birkaç şiirini ya burada yazmış, ya burada düzenlemiştir. Son şiirlerinden birini bana burada okumuştu. Kesekâğıdı gibi sarımtırak, büyükçe bir kâğıda eski Türkçe, kurşun kalemle yazılmış bir şiirdi. Nasıl bulacaksın, dinle bak, dinleyecek halde misin. demişti. Hep nazik, sorardı okumadan önce... Üç kişiydik o gün Orhan, ben ve Lâmbo... Sonra Fuad Ömer girmişti içeri – Neredesiniz ulan. Nerdesiniz be yahu. Haydi gidip rakı içelim ağız tadıyla... Ne üzerine konuşulursa konuşulsun, kim için konuşulursa konuşulsun, iyi konuşulsun kötü konuşulsun, söze balıklama girmez, içkisini yudumlar, dinler görünür, belki dinlemez kri sorulunca konuşur, sigarasının dumanı gözlerine kaçmış gibi kırpıştırır dururdu göz kapaklarını... Ama söz konusu şiir olunca, dil olunca, biraz da kir olunca tıkır tıkır dizerdi konuşmasını, o kısık o çatlak sesiyle usul usul. Güzel konuşmazdı, daha çok güzel susardı. Gençliğimden bu güne, gözlerim kadar dost bildiklerim vardı. Açlık yalnızlık gibi bir şeymiş bırakılmak. Şu meyhaneler de olmasa, nerede yazacaktım yazdıklarımı... Yalnızdım tüm ilgilerle. Kutsal şeﬀaf yalnızlık. Tüm çıkmazları aydınlığa vardırmak için. Anılar, kül rengi akşamlarda duman... Pırıl pırıl, parlak, zaman zaman... Ve gitmişlerin peşinden yazılmış yazılar ve söylenmiş şarkılar. Hepsi o kadar. O kadar. Dostluk öylesine dostluktu ki bende, türkülerim türküleriyle iç içeydi sanırdım. Hepimizin hepimizde ter muhabbeti, ömür hakkı, ölüm hakkı, dostluk canı vardı sanırdım. Dostsuz yaşanılmaz bu şehirde sanırdım. Sensiz yaşanılmaz bu şehirde sanırdım. Ve bir gün dost sandığım dostlar gölgemi süpürmeyi düşündüler şehrin caddelerinden... Gölgemi çamur gibi fırlattılar peşimden. Sanmıştım ki bana öyle geliyor. Sanmıştım ki sen gidersen, ben gidersem, o giderse şehrin başı döner hasretten. Her gidenin ardından üç beş anı, üç beş yazı. Ve sonra bir laf, Ölenle ölünmez, başın sağ olsun ne kaba laf. Şaşırır kalırım arada bir, apışır kalırım arada bir. Ölüm zaten eşiğim derim. Seni ararım, onu ararım, gidenleri ararım. Cesedimi ararım eşiklerimde. Vururum kendimi içkiye, şiire. Tüm çocuklar gülmeli derim, tüm insanlar gülmeli derim, tüm ocaklar tütmeli derim. Bütün acılar doymalı derim... Tüm gözler aydınlıkta olsun isterim. Ve seni düşünürüm. Sait'i düşünürüm, adaşım Cahit Sıtkı'yı düşünürüm. Yağmur yağıyordu bir kış gecesi hani. Ben Ar Sineması karşısında bir pansiyonda oturuyordum. İlk katta. Sabaha karşıydı gece. Sen camı vurmuştun, muziplikler yapmıştın yağmur altında. Sırılsıklamdın tepeden tırnağa. Seni soymuştum, ovmuştum, çok öksürüyordun. Döşeği yere sermiştik, bölüşmüştük, konyak içmiştik, aynı kadını sevmiştik. Hiç kavga etmemiştik. Ben dışarı giderken,4 sen de vardın rıhtımda, o günkü sözüm ona dost geçinenler, uğurlayanlar arasında. Mendil sallamıştık birbirimize. Sen kalemini çıkarmıştın, Kulüp sigarası arkasına Baka kalırım giden geminin ardından Atamam kendimi denize, [dünya güzeli] Serde erkeklik var, ağlayamam.5 şiirini yazıp bana göndermiştin, Paris'e. İlk şekli buydu şiirin. Sonra Paris'e geleceğim, geleceğim diye yazmıştın. Bekletmiştin, gelmemiştin. Oysa param vardı o zaman, ikimiz yaşayacak kadar Paris'te. Biliyordun. Harpten önce bir g ün fakir bir işçi ile tanışmıştık. Montör Sabri, sarhoştu, koltuğunda iki okka ekmek vardı. Boyuna evine geç kaldığından bahsediyor, ama bir türlü evin yolunu tutamıyordu. Ertesi gün Orhan, ‘Montör Sabri' şiirini yazdı Montör Sabri ile Daima geceleyin Ve daima sokakta Ve daima sarhoş konuşuyoruz. O her seferinde, ‘Eve geç kaldım' diyor. Ve her seferinde Kolunda iki okka ekmek.7 Geçen yıl bir lokantada Orhan'ı gördüm. Yanında bir adam vardı. Tatlı bir muhabbete dalmışlardı. Orhan beni görünce ‘Montör Sabri'yi tanımadın mı.' dedi. Melih Cevdet Benim için de herkes gibi büyük bir şair, büyük bir insan öldü, dedi. Ama bu kadar değil. Kolum, kanadım kırıldı. Azaldım. Eksildim, dedi. Cahit Sıtkı senin ardından Orhan Veli, ölümüyle, şimdiye kadar ciddiye alınmayan yeni Türk şiirini ciddiye aldırdı, bu şiire sevgi ve saygı gösterilmesi lüzumunu bütün halk tabakalarına kabul ettirdi, diye yazdı. Ben de bu yazının başındaki şiiri. Tanıyan yazdı, tanımayan yazdı senin için, şiirin için. Mümtaz Faik [Fenik] yazdı. Adviye Fenik yazdı. Vâlâ Nurettin yazdı. Hüsamettin Bozok yazdı. Fikret Adil yazdı o zaman. Sonra yeni kuşak Edip Cansever, Asım Bezirci ve başkaları. İyi yönlerini, eksik yönlerini. Ve Ataç 2.12.1950'de Ulus'ta şöyle yazıyor Bakıyorum da onun asıl güzel, asıl iyi şiirlerini ananlar olmuyor. ‘Tahattur', ‘Söz', ‘İllusion', ‘Sereserpe', ‘Cımbızlı şiir' kimsenin aklına gelmiyor. Varsa ‘İstanbul Türküsü', yoksa ‘İstanbul Türküsü'. Bir gün Nâzım Hikmet'e ‘Sence en kötü şiirin hangisidir.' diye sormuştum ‘Salkım Söğüt' dedi. Öyle diyeceğini de biliyordum. Orhan Veli ‘İstanbul Türküsü' şiirini yazdığı zaman kendisiyle çoktandır dargındım, ama bana öyle geliyor ki kendisi de beğenmezdi o şiiri, kendi sanatının dışında olduğunu bilirdi. Nâzım Hikmet, Orhan'ın öldüğü o günlerde hapisten yeni çıkmıştı. İhsan İpekçi'yle 8 stüdyoya gelmişlerdi. Onun bir senaryosunu lm yapıyorduk. Söz Orhan'a geldi – Çok içermiş doğru mu. dedi. – İçerdik, dedim. – Yazık, en verimli çağında gitti, dedi, yazık oldu, yazık oldu, çok yazık. Akşam, 11.7.1968, s. 5 1 Cahit Irgat, Birisi , Irgatın Türküsü - Bütün fiiirleri, s. 121. 2 Lâmbo, bir zamanlar Beyoğlu 'nun ünlü meyhanelerinden biri. 3 Yaprak (1.1.1949-15.6.1950, S. 1-28) Orhan Veli'nin yayımladığı ünlü edebiyat dergisi. 4 Cahit Irgat, 1948'de Fransa'ya gitti. 5 Orhan Veli, Ayrılış , Bütün Şiirleri, s. 123. 6 Orhan Veli'nin dergisi Yaprak, ölümünün ardından –arkadaşları tarafından– Son Yaprak adıyla –veda sayısını– yayımladı. 7 Orhan Veli, Montör Sabri , Bütün Şiirleri, s. 204. 8 İhsan İpekçi (1901-1966) İpek Film'in sahibi. İhsan Koza imzasıyla romanlar yazdı. Gazeteci, yazar ve politikacı İsmail Cem İpekçi'nin (19402007), Alev Ersoy'un babası karikatürcü Ali Ulvi Ersoy'un (1924-1998) kayınpederi. Orhan Veli Kanık Fotoğraf Ara Güler Orhan Veli Kanık Çizgi Zahir Güvemli Halide Pişkin (1906-1959) O gün hüngür hüngür ağlamıştım. Gerçek sanmıştım yapılan işi. Oysa yalan işmiş yapılan, sanat diye... Ölülerin ardından kötü konuşmamak gerekirmiş. Derler... Olur mu öyle şey... Büyüğü, küçüğü nerden çıkar o zaman insanın... Heykeller büstler niçin dikilir o zaman... Niçin yazılır bunca yazılar, destanlar, methiyeler, mersiyeler... İşin yalanı değilse de kolayıydı zaman zaman yapılan. O gün de bunun benzerleri vardı, bugün de var. Çalışmadan, bilmeden, öğrenmeden yapılan iş. Sükse için, para için, vitrin için. Kadını da var bunların, erkeği de. Ömürleri kumru gibi, güvercin gibi guruldamakla geçmiştir bunların. Ya da leylek gibi laklakayla. Çok zararları olmuştur bu guruldamaların, bu laklakaların. Adam çekiştirme, insanı yok etme halini almıştır bu guruldamalar. Yüze gülmeler, arkadan çelmelemeler... O günkü Darülbedayi'nin ektiği kötü tohumlar... Kadınlı erkekli bugün de yaşayanları var bunların. Var, var olmasına ama tersi olanlar da var sanıyorum. Gazete sütunlarına düşüyor kadın dedikoduları ... Sahneci temaşaya vaz'a muvaﬀak olduğum Namus piyesinin mütercimi olmak hasebiyle bâdemâ oynanmasına mâssade etmeyeceğinizi perşembe günü intişar eden haalık gazetelerden birine yazmışsınız. Mukaddema tercüme ve oynanmak üzere bana tevdi ettiğiniz piyes o rütbe hâlâ-âlûd idi ki tashihi kabil olmadığından yeniden tercüme ettim. Eserin tekrar oynanması hakkı size değil bizzat bana aittir. Bizi o yolda neşriyat ve tenkidata sâhneye ademi kabulünüzden mütahassil yeisin sevk eylediğine eminim. Fakat siz de bilirsiniz ki sahneler vekayii âşıkanenin bir cilvegâh taklidi olup, yoksa tatbikata müsait değildir. Aktör - Burhanettin Aktör Burhanettin'e gene Karagöz gazetesinde Müfit Ratıp şu cevabı veriyor ... Açık mektubunuzu gördüm. İkinci kısmındaki isnad bir yalan, bir hakaret olduğu için size iade ederim. Mevki ve mesleğim sizinle kadın mubahasesi etmeye gayrı müsait olduğundan bu noktadan sözü kesmeye mecburum. ... Halide Pişkin o yıllarda yetişmiş, genç kızdır artık. Bu ekolden yetişmiştir. Tiyatroya girivermiştir birden. Kenar mahalle dilberi nin tipik kadını, sahnede. Ama sorsanız hep okumuşturlar. Öğrenimleri şundan bundan ötürü yarım kalmıştır. Hemen hemen hepsi de son sınıflardan ayrılmıştır. Daha sonraları da Habibe Molla gibi tipler, çizdiği kolay çizginin devamıydı Halide Pişkin'de. Önceleri zorlanmış, sonraları tutturulmuş, çok sık rastladığımız ağzı sakızlı küfürlü karikatürize cahil kadın tipleri. Yahudi taklidi, Kürt taklidi, Ermeni taklidi yapar gibi sahnede. İşin küçük ve çirkin tarafı. Oyunculuğun en kolay, en ucuz, en esnaf yanı. Tiyatro dışı bir şey. Halide Pişkin bu ağzı küfürlü sakızlı, teneke mahalleden, gecekondudan çıkma yosmaları iyi oynardı. Güldürmekten başka düşüncesi olmayan bir oyuncu tipiydi. Kalça kıvırarak, topuk vurarak dili yayarak, uzatarak, bozarak. Tek başarı güldürmek, güldürmek ve alkışlanmaktı önce. Kel Hasan'lar, Şevki'ler gibi işin en ucuz tarafında. Bu da bir tür oyundur. Şöhret yapmak, para yapmak için bir oyun türü. Ama tiyatro değil. Bu tür oyuncu dün de vardı, bugün de var, yarın da olacak. Yakından tanımıştım onu da. Beraber de çalışmıştık Raşit Rıza'da, Şehir Tiyatrosu'nda. Hiçbir endişesi yok bu tiyatroda. Yeni bir şey yapmak, yeni bir şey getirmek herkesin harcı değil tiyatroya. Tek yorumu da yok, bu onun tiyatro için. İşte öylesine bir kalıp tutturmuş gidiyordu. Kendinde de bir şeyler vehmediyordu. Kimseyi çekemiyordu. Genç kızları, dram oyuncularını kıskanıyordu. Dram sanatının, trajedinin tiyatro olmadığına, kolay olduğuna inanıyordu. Komedide, dram ve trajedi olduğunu bile bilemiyordu. Bunun tipik bir örneği de bugün Muammer Karaca'dır. Tiyatronun öncesini bilmiyor, geleceğini düşünmüyordu. Kıskanır ve dedikodusunu yapardı bilmediğinin. Alaturka oyuncu örneklerinin tipik bir kadını. Özel hayatı ile sahne hayatını birbirine karıştıran oyuncu tipi. Tiyatroda gruplaşmalara, kulis oyunlarına, bozgunculuklara karışan oyuncular vardır. Nice olurlarsa olsun, yıkıcıdırlar. Koca Raşit Rıza, Devlet Tiyatrosu lan yokken Ankara'da, Ankara Şehir Tiyatrosu'nu kurmaya çabalarken, gözleri dolu dolu, Sür bakalım Shakespeare'in tarlalarını derken onu ve tiyatroyu bırakıp da kaçanlardandı o. Sonraları kendi adına kumpanya lar kurdu. Anadolu'yu, İstanbul semtlerini dolaştı, kazandı, kaybetti. Gülünçlü oyunun dışına çıkamadı. Ona Naşit'in dişisi diyenler de oldu. Hani Giulietta Masina'ya Şarlo'nun dişisi dedikleri gibi. Hiçbir ilgisi yok elbet bu benzetmelerin. Şarlo bir deha, Giulietta Masina büyük bir kadın oyuncu. Naşit büyük bir oyuncu. Halide Pişkin sıradan bir oyuncu. Hafızamı didik didik ettim, hatıralarımı aradım taradım. İyi şeyler söylemek istedim onun için. Beni severdi Halide Pişkin veya öyle görünürdü, önemli değil. İzinden giden oyuncular var bugün. Şöhretli, tiyatrolu, otomobilli. Endişesiz, eğitimsiz, formasyonsuz. İnsan, melekten üstündür, demiş bir haham, çünkü insan mükemmelliğe ermeye çalışır. Ama melek ermiştir. Halide Pişkin de kendini melek sanıyordu elbet. Ama huzuru bulamamış bir melek. Düşman gibiydi çoğu meslektaşına. Oysa düşman bile değildi. 1901'de doğmuş, 1959'da gitti. Halide Pişkin Çizgi Ramiz Gökçe Halide Pişkin Akşam, 12.7.1968, s. 5 Hâzım Körmükçü (1898-1944) Çizgi Ramiz Gökçe Büyük bir aktör öldü. Radyolar niçin susmuyor. Bu sözü Hâzım öldüğü gün, Alman tiyatro adamı Carl Ebert söylemişti. Küçük Kemal için söylediğimizi Hâzım için de söyleyelim Hâzım gibi bir aktör bir daha gelmez. Öyle bir devrede gelmişler ki bu büyük oyuncular, ne okulu var ne konservatuvarı bu kutsal yaratıkların. Kendilerinden önce gelen oyuncular var ortalıkta sadece. Bir hırkaya bir lokmaya çalışıp çabalayan, hocalarının peşinde durup ne öğrenebiliriz nasıl oynayabiliriz. diyerek, ikinci mevki tramvay parasını zor bularak, dekor boyayarak, dekor taşıyarak, yarı aç yarı tok. Onu özel hayatında gören, örneğin bir vapurda tek başına yolculuk ederken görenler trajedi aktörü sanabilirlerdi. Öylesine mahzun öylesine dertli bir yüzü vardı. Bir trajedi maskı gibi. Kendi kendime hep sormuşumdur Hâzım Bey neden yalnız komedi oynadı. Neden dram oynamadı. diye. O komedi oynarken de dram oynardı çünkü. Dram unsurundan, trajedi unsurundan komedi, vodvil, fars unsurunu çıkararak. Tiyatronun bir tatil günüydü, pazartesi. Sait Faik seni aradı, dediler. Sait'i bulmak kolaydı Beyoğlu'nda ya Çiçek Pasajı'ndadır veya sinema girişlerinin birinde. Nitekim pasajda bulmuştum o gün. Kulplu kalın bardakla birasını içiyordu. – Hayrola, dedim, beni aramışsın. – Otur, dedi, bir piyes yazdım, onu anlatacağım sana. – Piyes anlatılmaz okunur, dedim. – Dinle hele sen, dedi, anlattı Dekor bitpazarı veya bir eskici pazarı. Bir adam var işsiz güçsüz. Evde çoluk çocuk aç. Satacak bir şeyi kalmamış adamın. Bir yorganı kalmış sadece. Yorgan omuzunda pazara gelir adam. Önce yat veren çıkmaz yorgana. Sonra biri acır haline, bir yat biçer. Adam, – Satıyorum haraç mezat satıyorum, sattım. der, parasını alır omuzları düşük avucuna baka baka pazardan uzaklaşırken perde iner. Piyesin adı Yorgan . Nasıl. – Hepsi bu kadar mı. – Bu kadar, beğnemedin mi. – Bak Sait, dememe kalmadı. Sait fena sinirlendi. – Ne gülüyorsun ulan, sen ne anlarsın tiyatrodan. Darülbedayi boku... Aktör mü geçiniyorsun sen de... Bunu kim oynayabilir biliyor musun. Hâzım. Hâzım... Büyük aktör o işte... Yorgan deyip geçme. Bir trajedi var Yorgan da. Sait çok samimiydi hislerinde. Aldanmıyordu. Bu kadarcık, bu ufacık rolü bile Hâzım oynasaydı bir trajedi havası katardı buna, katılta katılta da güldürürdü seyirciyi. Nice yalancı değerler gelip geçmiştir nice sahnelerden. Bu büyük oyuncunun zamansız yok oluşuyla birkaç yalancı değer de çıkmıştır ortaya. Onun sanatının yankıları bu geri ortamın en geri halkalarında bile yankılanmıştır. Dalgın gözleri hep üzgündü Hâzım'ın. Dar ve kasvetli tiyatro koridorunda o bakışlarla – Sen kaç gündür yemek yemedin doğru söyle, dedi bana bir gün. – Yedim yedim, demin, yedim. – Dudakların patlamış doğru söyle döverim. Benim oğlum var Settar. Tam senin yaşında. Şimdi bizim meyhanede, kasada oturur. Git ona, yiyip içip yirmi lira da harçlık versin cebine. Yallah... O yıllar ayda otuz lira giriyordu tiyatrodan cebime. Sonra bıçak gibi bir gülümseme altında, ortalıkla alay edercesine. Bir atlı arabası vardı Heybeli'de. Yaz olsun kış olsun balığa çıkardı geceleri. Denizin derinliğine bakardı deniz rengi gözleriyle. Bu gözlerden zaman zaman lezzet, tat zaman zaman acılık, sanki zehir damlardı. Çoğu zaman küskün içerdi rakısını. Sevince çok severdi, küsünce fena küserdi. İnsanların pislikle olan yaşantılarını iyi tanırım. Onları bu pisliklerden çekip alabilmek için oynardı oyunlarını. Sanatının doruklarında dolaşırdı hep. Her sınıan insanla dostluğu, dostlukları, bağları vardı Hâzım'ın. Turnede Ankara'dalar bir gün, Şehir Tiyatrosu oyuncuları. Atatürk bir gece yemeğe çağırıyor onları. Hâzım, Atatürk'ün yanında, masada epey içiliyor o gece. Atatürk, – Hâzım terliyorsun, ceketini çıkarsana, diyor. Hâzım mahcup gülümsüyor. Atatürk'ün huzurunda ceket çıkarır mı hiç. – Aman paşam diyor maaşı daha bugün aldık, iç cebimde ne olur ne olmaz, kalbimin üstünde dursun sıcaklığını duyayım. Ata'nın çok hoşuna gidiyor, kahkahalarla gülüyor. Akşam, 10.7.1968, s. 5 Sabahattin Ali (1907-1948) Sabahattin Ali ve Sait Faik isimleri dillerden düşmüyordu hikâyeciliğimizde, o günlerde. Sait'in iki yönlü tutkusu vardı Sabahattin Ali'ye. Ama bu iki yönlü tutku, zaman zaman birbirine karışıyor, gün oluyor Sabahattin'i göklere çıkarıyor, gün oluyor yeriyor da yeriyordu. Sevgili güzel Sait'ti bu. Saati saatini, dakikası dakikasını tutmayan Sait. İçinde hiçbir kötülüğü olmayan Sait. Sadri Ertem'le buluştuğumuz günler söz bu konuya gelince Sait suspus oluyor. Sadri Ertem'i [19001943] bir hoca gibi dinliyordu. Böyle günlerin birinde, Sabahattin Ali'nin hikâyelerini, insanı çabuk doyuran baklava lezzetine, Sait'in hikâyelerini de tadına doyum olmayan komposto lezzetine benzetmiştim. Bu benzetiş, Sait Faik'i coşturmuş – Yaşa ulan, iki hikâyeci arasında bundan tatlı kıyaslama olamaz. demişti. Yıl 1935-1936. Ankara Devlet Konservatuvarı yeni kurulmuştu. Tatlı peltek diliyle cırcır böcekleri gibi konuşan bir hoca ile karşılaşmıştım. Şiirlerine, hikâyelerine hayrandım bu hocanın. İyi kötü, tek tük şiirlerimin yayımlandığı yıllardı o yıllar. Carl Ebert'in tercümanlığını yapıyor, tatlı peltek diliyle diksiyon dersi de veriyordu ayrıca. Sanırsam, benden on, on iki yaş büyüktü Sabahattin Ali. İkimiz de muallim mekteplerinde okumuştuk. Bir talebe-hoca havası içinde, Yeni şiirler var mı. diye sorardı ara sıra. Ben de, olunca okurdum ona. Düşüncelerini söylerdi, beraber düzeltmeler yapardık yazdıklarım üzerinde. Üç yıl gibi uzun bir süre bu talebe-hoca, bu arkadaşlık havamızı hiçbir olay bozamamıştı. Ama bu üçüncü yıl okula Yedi Meşaleciler'den Cevdet Kudret de hoca olarak atanmıştı. Türkçe üzerine ders veriyordu. Türkçe değil, Türkçe üzerine fonetik de öğretiyordu. Oysa kendi dili, kendi fonetiği bozuktu. Bildiğini de iyi bilmiyordu. Bilmediği için de öğretemiyordu. Talebe-hoca olarak, takışmaya başlamıştık bu Yedi Meşaleci şairle. Öyle dersler oluyordu ki, o benim Türkçemi değil, ben onun Türkçesini düzeltiyordum. Gel zaman git zaman, talebe-hoca cephe olmaya başlamıştık birbirimize. Ataç'ın Akşam gazetesinde bir sohbet köşesi vardı o yıllarda. Günümüz şairlerinin çoğunu Akşam'ın o sohbet köşesinde tanıtmış, okumuş, sevdirmiş, kabul ettirmişti. Ben sadece yazılarından tanıyordum Nurullah Ataç'ı. İşte o sohbet köşesinde bizim Türkçe üzerine ders veren Cevdet Kudret'in bir şiirine yüklenmez mi Ataç... Tabii şiirinin ve şairliğinin kötülüğü üzerine. Garip bir rastlantı, tam ertesi haa, gene bu sohbet köşesinde benim bir şiirimi ele almış Ataç, göklere çıkarıyordu Kim bu şair. Kimin bu ‘Cahit Saﬀet' imzası. Kadın mı, erkek mi. Genç mi, yaşlı mı, kendini hiç tanımam. Ama iyi şair, diyordu benim için. O gençlik günlerinde, anılarım arasında kaldığına göre, şöyleydi o şiir Bir yolcu beklemekteyiz Yükselttiğimiz yapıdan Açtığımız kapıdan Kurduğumuz şehirden Yaşadığımız şiirden Bir yolcu beklemekteyiz.1 Memleketimiz edebiyatının en büyük kayıplarından biri olan Sabahattin Ali benden yüz çevirip yavaş yavaş Cevdet Kudret tarafını tutmaya başlamıştı. Ne gariptir ki Sabahattin Ali'nin Almanya'daki öğrenimi ile benim konservatuvar öğrenimimi yarıda bırakmam arasında uzaktan da olsa bir benzerlik vardır. O Almanya'da lise müdürünü dövmeye kalkışmış, ben de Cevdet Kudret'i. İşte o gün Sabahattin Ali'nin Cevdet Kudret'le bir olup üzerime yürümelerini, hele kıçıma attığı bir tekmeyi hiç unutmam. Helal olsun. Ama sonraki yıllar talebelik yok olmuş, dostluğumuz sürüp gitmişti. Mehmet Ali Cimcoz-Adalet Cimcoz çiinin Tünel'deki evlerinde her haa düzenledikleri içkili partilerde ona sık sık rastlardım. Bir gün bu toplantıların birinden beraber çıkmış, bir tramvaya binmiştik – Takip ediliyorum, takipteyim... Şu koyu elbiseli adamı görüyor musun. İşte o, günlerdir peşimde. Bak, bak, iki kişi oldular... demiş, tramvaydan atlamış, Beyoğlu'nun kalabalığına karışmıştı. O iki adamdan biri peşine düşmüş, öbürü tramvayda kalmıştı. Bu anıları okuyup da Sabahattin Ali hakkında tam bir kir edinmek isteyenlerin, onun Değirmen - Dağlar ve Rüzgâr2 kitabının önsözünü okumalarını isterdim. Tahir Alangu'nun, Sabahattin Ali ve sanatı üzerine yaptığı bu uzun, bu çok sağlam etüdünden sonra, onun bu yönüne değinmek her babayiğitin harcı olmasa gerek. Sabahattin Ali'nin edebiyatımıza bıraktığı bunca yüklü ve büyük eserlerin anlamı ancak o zaman daha iyi anlaşılır kanısındayım. Bu kanımın yanı sıra değerli yazar Tahir Alangu'nun etüdünden etkilenmeden edemeyeceğimi, uzun bir araştırma ve inceleme sonucu olan o satırlardan faydalanmayı okuyucularımın yararına bulduğumu da açıklamak isterim. Bir zamanlar Edirne Muallim Mektebi'nde edebiyat hocam olan Orhan Şaik [Gökyay], ta 1927-1928'lerde Pertev Naili [Boratav] gibi, rahmetli Esat Adil [Müstecaplı] gibi ilerici dostlarımla aynı dergileri çıkarıyor ve bu dergilerde Sabahattin Ali de şiirler ve hikâyeler yayımlıyor. Çok gençlik yılları bu. Ama asıl gerçekçi hikâyelerine 1935'te Değirmen ile giriyor. Bu iş, benim onun için zirve saydığım Kuyucaklı Yusuf'a (1937) kadar dayanıyor. Ve sonrakilerle aşamalar yapmak için yazıyor da yazıyor. Evet, o, hikâyelerini yaşayarak yazıyordu. Aziz Nesin'in dediği gibi İşin doğrusu şudur ki, Sabahattin Ali hikâye yazmak için yaşayan bir adamdı. Bütün hayatı parça parça hikâyelerdir. İşte bunun için mücadele eder, bunun için gizlenir, bunun için kaçardı. Hikâyeleri için kendi kurduğu hayallere kendisi de inanır ve başkalarını da inandırmaya çalışırdı. Onu anlamayanlar yalan söylüyor sanırlar. Halbuki o, kimseyi de aldatmış değildir. Daima hikâyelerinin ve hayalinin uğruna kendi kendini aldatmıştır. Tek Partili rejimde [1923-1946] birçok yazar, birçok şair gibi ikide bir ihbarlarla, gammazlıklarla hapse atılmıştır. Kısa süreler, uzunca süreler, uzun süreler içerde yatarak aracılarla, tanıdıklarla, a arla kurtulmuş tercümanlıklara, hocalıklara atanmıştır. Benim, Ankara Konservatuvarı'nda, hocam olduğu sıralar, Maarif Vekili Saﬀet Arıkan zamanına rastlar. Ama sonraları, yıllar sonraları bir ateşçemberine kıstırılmış akrep gibiydi Sabahattin Ali. Yıl 1945. Tek Partili rejimin kara günleri, yıkılan matbaalar. 3 Bütün ileri düşünceli yazarların, şairlerin, ressamların tevkif edildiği, sürgün edildiği, işkence edildiği kara günler. Her üçü de ölmüş olan büyük maarifçi Mansur Tekin, büyük adliyeci Esat Adil ve Sabahattin Ali dostlarım ve Abidin Dino'lar. Toprak'lar, Niyazi Berkes'ler, Muzaﬀer Şerif 'ler vb. ile aynı dergilerde yazdığımızı bugün gibi hatırlıyorum. Kimi var, kimi yok artık. Ama Sabahattin Ali sanatında güçlendikçe güçleniyor, bir yandan Markopaşa'yı çıkarıyor, bir yandan Sırça Köşk'ü (1947) yazıyordu. Tahir Alangu'nun deyimiyle O günlerde iyice yayılan ünü ile onun karşısında hikâyecilik kadar gerçekçilik alanında da belirmiş kimse yoktu. Toplumcu gerçekçilere yol gösteren Sadri Ertem'i çoktan eserleriyle aşmış, 1936-1947 yıllarının bu alanda tek imzası olarak tanınmıştı. Sait Faik'lerden önce hikâye türünün en önemli kişilerinden biri olan Sabahattin Ali'nin ölüm trajedisini değerli yazar Tahir Alangu'dan aktarıyorum ... Her yandan iyice sıkıştırılınca, çalışma imkânları da kalmamış, derin bir karamsarlığa düşmüştü. İstanbul Paşakapısı Cezaevi'nde üç aylık cezasını tamamlarken derin bir bezginliğe ve umutsuzluğa düşmüş, artık bu memlekette yaşayamayacağı kanısına saplanmıştı. Orada Bulgarya göçmenlerinden Berber Hüsnü adında birini tanımış, çıktıktan sonra da onun aracılığı ile müstakbel katili Ali Ertekin'le tanışmıştı. O sırada dostlarına, yabancı bir memlekete kaçma niyetlerinden de bahsediyordu. Markopaşa kapandığı için zaruret içinde bunalmış, bir dostunun kamyonunu işletme işini üzerine almış, birkaç sefer de yapmıştı. 30 Mart 1943'te rehberi Ali Ertekin'i kamyona şoför muavini olarak almış, 1 Nisan'da Kırklareli'ne hareket etmişlerdi. Hapishaneden kurtulduktan sonra bir daha oraya dönme ihtimallerinin yılgınlığı içinde, artık yazı alanını ve Babıâli'yi bırakıyordu. Aleyhindeki yayınlar devam ediyor yazıya ve yayına dönmesinin o günler için imkânı kalmıyordu. Kasket ve meşin ceket giyerek kılık değiştiren Sabahattin Ali, Kırklareli yolu ile Bulgaristan'a kaçarken, yol göstermek üzere yanına aldığı Ali Ertekin eliyle 2 Nisan 1948 tarihinde öldürülüyordu. Bu kaçma ve öldürülme olayının uygulanışı Ali Ertekin'in yargılanması sırasında bütün ayrıntılarıyla ortaya çıktı ve gazetelere yansıdı. Ünlü hikâyeci Sabahattin Ali'nin hangi şartlar altında, hangi ruh hali içinde ölüme doğru itelendiğini, eserlerine ve son günlerindeki olaylara dayanarak tasvir etmeye çalıştık. Öldüğü sırada annesi Edremit'te bulunuyordu. Karısı Aliye Hanım'la kızı Filiz İstanbul'daydılar. Evli ve iki çocuk babası bir teknisyen olan kardeşi Fikret'le kız kardeşi Süha Hanım, o günden bugüne tek şikâyet sesi çıkarmadan köşelerinde unutulup gittiler. Fakat bu feci ölümün üzerindeki bulutların tamamıyla dağıldığı, katilinin ise hangi nedenlerle bu işe giriştiğinin iyice anlaşıldığı iddia edilemez. 4 Ayni renkte üstümüzde gökyüzü, Altımızda aynı toprak Ve toprakta ölüler Ölüler, sorun yaşayanlara Niçin ayrı gömüldüğünüzü.5 Akşam, 11.7.1968, s. 5 1 Cahit Irgat, Bir Yolcu Beklemekteyiz , Irgatın Türküsü - Bütün Şiirleri, s. 130. 2 Değirmen - Dağlar ve Rüzgâr, Sabahattin Ali'nin ilk ve son şiir kitabı Dağlar ve Rüzgâr (1934) ile ilk hikâye kitabı Değirmen'den (1935) oluşuyor. Tahir Alangu'nun önsöz yazdığı baskı, Varlık Yayınları'nındır. 3 Tan gazetesi, siyasi bir eylem olarak dinamitlenerek yakılıp yıkılmış ve yağmalanmıştı. 4 Tahir Alangu, Cumhuriyetten Sonra Hikâye ve Roman, 1959. Ayrıca Sabahattin Ali'nin sanatını ve hayatını ele alan en önemli çalışmalar şunlardır Kemal Sülker, Sabahattin Ali Olayı, 1968 Asım Bezirci, Sabahattin Ali - Hayatı, Hikâyeleri, Romanları, 1974 Kemal Bayram Çukurkavaklı, Sabahattin Ali Olayı, 1978 Filiz Ali Laslo-Atilla Özkırımlı, Sabahattin Ali, 1979. 5 Bu dizelere, Cahit Irgat'ın şiir kitaplarında rastlanmıyor. Sait Faik Abasıyanık (1906-1954) Gözlerine o sipsivri yaprak batıyordu. Bu saksıdaki yaprak. Bu padişah kılıcı bir anı mıydı onda. Bu yapraktan bir padişah kılıcına dönüverdi gözleri. Bir köşkte, tertemiz sıvalı çatlak bir duvarda asılı bir padişah kılıcına. Bu yaşlı kılıcın altında paslı bir kadın, çelik çene, çelik dişli hızıyla konuşuyor da konuşuyordu – Git bu evden, git, çık git. Ne nafaka isteyeceğiz, ne bir şey. Ben kocamdan ayrıldığım zaman ama kızım gibi değildim ben. Bırakıvermiştim, kalıvermişti ortalıkta. Defol bu evden, çık git... Gözleri duvardaki kılıca takıldı adamın. Kapıp indirivermek geliyordu içinden, kadının boynuna.. Bu kılıç bir bele takılmıştı, şanlı bir bele, vakti evvelde... Şanlı evvel'de... Bu kılıç o şanlı belden çıkmış, bu kadının kolları mı sarılmıştı o bele. Kapalıçarşı'da, bedestende kılıç doluydu böylesine. Adam susuyordu. Gözleri yağıyordu. Kadın son hızıyla konuşuyordu – Gelsene kızım, kovsana bu adamı. Gideceği yok bunun bir yere. İki yıldır eve beş kuruş getirdiği yok. Çaptan düştü, kim alır bunu işe. Bak bak, utanmadan bir de konyak içiyor... Oysa adam, bu söze, konyak şişesini hemen açmış, yeni içiyordu. Kapı yarı açıktı, karısının sesini duydu – Anne, ben Kuzguncuk'a gidiyorum, denize girmeye. Sokak kapısı küt diye kapandı. Eve bir şeyler çöktü. Adına kâbus dedikleri. Açlıktan susuzluktan, yalnızlıktan, lafsızlıktan çok öte. Karanlıktan, ışıktan, katıksızlıktan, işsizlikten çok öte. Ama yalnızlıktı aslında bunun tam anlamı. Kaynana zırıltısı da susmuştu. Adam hiç kımıldamadı. Konyak şişesinden bir yudum aldı. Bir yudum daha, bir yudum daha. Her şey şaka gibi geliyordu ona şimdi. Bir yudum daha içti. Duvarları kitap dolu odadan balkona çıktı. Bir sonbahar kadınının ılık saçları dokundu geçti yüzünden. Korkuyordu evin içinden, kendi evinden. Bir ses bekliyordu, bir ses, ne olursa olsun bir ses. Gelmiyordu. Kapı çalınıyordu. Uzun uzun, uzun uzun... Açan yoktu kapıyı, gitmişlerdi. Kalktım açtım kapıyı Karşımda sapsarı bir adam sinirden, korkudan, hiddetten. Balık gözleri mavi mavi, sulu sulu. Elleri kan içinde. Bir elinde kadın elbiseleri, bir elinde kadın ayakkabıları. Ve birkaç tırmık çenesinde, boynunda. Girdi içeri, hemen attı elindekileri. Doğru musluğa. Yıkandı, alkol, tentürdiyot bastım kanayan yerlerine... Camlara yumruk atmış hırsından, sevgilisini kıskanmıştı. Tutuldu mu fena tutulurdu, sonu gelmezdi aşkının. Aşk bu, onun aşkı. – Canına sıçtım. Ağzına ettiğiminin kaltağı. Sonra ağzını kapadı kendi eliyle. – Konuş konuş, evde kimse yok, dedim. Nedir bu kan, nedir bu halin. dedim. – Dur anlatırım, nefes alayım. İçkin var mı. dedi. – Var, dedim, konyak. – Konyak monyak, ne bok olursa olsun. Ver, dedi, ver. Verdim, içti, bir küfür salladı konyağın sertliğine. – Gene Aleksandra meselesi mi. dedim. – Evet, gene o, gene o. Aleksandra. – Peki bu ayakkabılar, bu elbiseler ne. dedim. – Geri aldım, dedi, verdiğim hediyeleri. – Hediye geri alınır mı. diyemedim. Ama anladı o ne diyeceğimi. – Alınır ulan. dedi, alınır. Benim ona aldığım elbiselerle yakaladım orospuyu başkasıyla gezip tozarken. Benim derdim bana yetiyordu. Ama o beni dinlemiyordu. – Okusana şu şiiri, dedim. – Bırak ulan şimdi sırası mı. Fena küfrederim ha. Oysa küfürü basıp duruyordu. Bize bir masa ayır Yanakimu Aleksandra'mla benim için Bir masa Üstü çiçeksiz Örtüsü gazeteden Şarabı aşktan Hem hülyadan Aleksandra'm mızıka çalsın Siyaha çalar parmaklarıyla Güftesi bayağı şarkılar Adi havalar Meyhane acı zeytinyağı koksun Sen hoşnut ol Yanakimu.1 Senin gidişine anılar yazıldı ardından. Doğrusu iğrisi, karınca kaderince. Yüreğime kan oturmuş, size dağlar gökler boyu hasretim. Siz gidenlere... menfaat dünyası bu dünya. Kazık atar durmadan insan insana. Bu yüzden küsüm çoğu insana. Gece züppe bir maviyle dolu. Bunalmış yürüyorum, yalnızlık kaldırımlarında. Yalnızlık, yalnızlık, yalnızlık... Yalnızlık öldürmüştü seni de... Ne evin, ne kitapların, ne köpeklerin, ne aşkların, ne dost görünen dostların doyurmuyordu, doldurmuyordu dünyanı. İnsanı insanda aradın hep. Birbirine kazık atan insanda. İnsanı insandan çıkardın hikâyelerinde. Yığın yığın kompleksler içinde. Oysa ben Allahı şimdi gördüm, Ağlıyordu. İki gözü iki çeşme, elinde fener Diyojen'i arıyordu.2 diyorum. Ana olsun, baba olsun, yaradandan yaratığına dek ağlayanını gördüm. Dokunanı çok oldu bana. İnsanları çok seviyorsun, dediler. Seviyorum ama, küsüm onlara dedim. O başka, bu başka, dediler. O başka, bu başka değildir, dedim. İnsan ya insandır ya değildir, dedim. Ya insandır, ya değildir. Anılar, anılar yanmıştır. Beni bugüne getiren kitaplar yanmıştır diyorsun. Alemdağ'da Var Bir Yılan'da [1954]. Ama, 1907'de doğdu, 11 Mayıs 1954'te öldü demek o kadar kolay