"Billboard"'a verdiği bir röportajda Solveig Madonna'nın sürekli çalıştığı yapımcıların işlerinin korkutucu olabileceğini düşündüğünü ve efsane hakkında düşünmekten kaçınıp mantıklı bir şeyler yapmayı seçtiğini belirtti. Bunun ardından Madonna Alle Benassi, Benny Benassi, The Demolition Crew, Michael Malih ve Indiigo gibi yapımcıları listesine ekledi. Ayrıca kadın rapçiler Nicki Minaj ve M.I.A. ile çalıştı. Madonna "kendisine güvenen" kadınlarla çalışmak istediğini ve bu ikiliyi eğlenceli bulduğunu belirtti, özellikle M.I.A. için "Yıldızlardan ve ünlülerden etkilendiğini sanmıyorum. Bu yüzden hemen işe koyulduk. Onu çok sevdim." dedi. 15 Aralık 2011'de Madonna albümünün 2012 baharında çıkacağını ve 2007'de Live Nation ile yaptığı sözleşmeden sonra çıkaracağı ilk albüm olduğunu açıkladı. Bu sözleşme gereği Madonna üç albüm yapacak, dağıtımı ve pazarlamayı Interscope Records üstlenecek. 2011 yılının sonunda "Billboard"'un yaptığı bir ankette "MDNA" 2012'nin en çok beklenen albümü seçildi. 4 Temmuz 2011'de Madonna'nın menajeri Guy Oseary Madonna'nın albüm kayıtları için stüdyoya girdiğini duyurdu. Channel V Australia ile bir röportajında Martin Solveig Madonna'nın albüm çalışmalarına katılmasıyla ilgili olarak "Yapım sürecine katılabileceği kadar katıldı. Bu benim için çok iyi ve büyük bir sürpriz oldu! Sanıyordum ki stüdyoda günlük 1-2 saat geçirecek ve gelip nerede olduğumuza bakacak ve "Tamam bunu sevdim, bunu sevmedim. Bunu söyleyeceğim. Hoşçakalın!" diyecek. Ve kesinlikle böyle değil... Yani parçaları beraber yaptık ve sadece albüm tanıtımında "Martin Solveig ve Madonna tarafından yapılmıştır" yazması gibi değil, gerçekten birlikte yaptık. Yani bazı noktalarda devreye girerek seçimler yaptı. Gerçekten de oradaydı!" dedi. Solveig ve Madonna "çok iyi anlaştılar" ve müzik, sinema, yemek ve şarap konularında ortak zevkleri olduğunu fark ettiler. Fransız filmi "Kiralık Katil"'deki ortak ilgi alanlarıyla ilgili konuşma sonrasında Solveig "Beautiful Killer" parçasını yapmaya başladı. Madonna Solveig hakkında konuşurken bu başarılı beraberliği ortak ilgi alanlarına bağlarken Solveig'in çalışma tarzını sevdiğini söyledi ve "Çok organize ve düzenli düşünüyor. Çalışırken beğenmediğim şeyler olduğunda söylüyordum ve bu onu incitmiyordu." dedi. Madonna yapımcı William Orbit hakkında da açıklamalarda bulundu ve "William ile sürekli felsefe ve kuantum fiziği hakkında konuştuk" dedi. Benny ve Alle Benassi ile çalışmaya gelince Benny'nin iyi İngilizce konuşamamasının iletişimde zorlanmalarına neden olduğunu belirtti. Kayıt sırasında Benny'nin kuzeni Allessandro'yu çevirmen olarak kullandılar ve iletişim sağladılar. Daha önce Benny Benassi ile çalışmadığını ve bir yapımcıyla ilk kez çalışmanın zor olduğunu çünkü utangaç hissettiğini söyleyen Madonna daha sonralarda "Onu çok iyi tanıyormuşum gibi hissediyorum." dedi. Albümün adı Madonna tarafından 11 Ocak 2012'de The Graham Norton Show'da açıklandı. Martin Solveig albüm adının Madonna'ya M.I.A. tarafından önerildiğini belirtti ve "İlk harfler hakkında konuşup eğleniyorduk. M.I.A. Madonna'ya "Albümün adı 'MDNA' olmalı çünkü adının güzel bir kısaltması ve hecelenişi." dedi. Sonra fark ettik ki bu kısaltmanın başka önemli anlamları da vardı—en önemlisi Madonna'nın DNA'sı olması." dedi. The Tonight Show with Jay Leno'da albüm hakkında konuşurken Madonna albümün adının iki anlamı olduğunu, bunların kendi adı ve "Madonna DNA" olduğunu söyledi. Ayrıca MDMA adlı uyuşturucu maddeye de benzediğine vurgu yapan sanatçı "yerinde duramayan aşk duyguları"nı anımsattığını belirtti. Uyuşturucu maddelere karşı çalışan bir kampanyanın sözcüsü Lucy Dawe Madonna'yı eleştirdi ve albüm adının gençleri uyuşturucu maddelere özendirebileceğini söyledi. Albümün görselleri Mert and Marcus tarafından çekildi ve Giovanni Bianco tarafından yönetildi. Deluxe edition kapağı Madonna'nın Facebook sayfasından 31 Ocak 2012'de yayınlandı. Standard edition kapağı 6 Şubat 2012'de yayınlandı. "MDNA" genel olarak müzik eleştirmenlerinden olumlu geri dönüşler aldı. 100 puan üzerinden değerlendirme yapan Metacritic albüme ana akım 34 eleştirmenin incelemeleri sonunda 64 verdi. "The Independent" yazarı Andy Gill albüm için "donuk "Hard Candy"den sonra Madonna markasının kararlı, saçmalığa yer vermeyen yeniden ifade edilişi" yorumunda bulundu. "Rolling Stone" yazarı Joe Levy albümü disko temasından uzak buldu ve parçaların tekrar tekrar dinlenebilecek derinlikte olduğunu belirtti. "NME"'den Priya Elan albüm için "gülünç şekilde eğlenceli bir boğuşma" yorumunda bulundu ayrıca Madonna'nın bugüne kadar yaptığı en duygusal parçalarının belki de bu albümde olduğunu belirtti. musicOMH'den Laurence Green albüm için "Dans albümü olarak başarılı. Çünkü ancak Madonna'dan kaynaklanabilecek dizginsiz bir güvene sahip." dedi. PopMatters'tan Enio Chiola albüm için "pek çok açıdan hoş bir geri dönüş" yorumunda bulundu. Şarkı sözlerini sıradan bulsa da, BBC Music'ten Nick Levine albüm için "Sadece iyi bir pop albümü değil, ayrıca iyi bir de Madonna albümü." dedi. "The Boston Globe"dan Sarah Rodman şarkıların "daha kişisel ve soyut" alanları ortaya çıkarmasını övdü ve "Harika bir Madonna albümü değil ama önceki birkaç albüme kıyasla duygusallık olarak çok önde." Slant Magazine'den Sal Cinquemani albümü "yediden fazla yapımcısı olmasına rağmen sürpriz şekilde uyumlu" buldu ve "Şu bariz ki Madonna ve William Orbit hala birlikte sihirli işler yapabiliyorlar." dedi. "Q" yazarı Simon Goddard albüm için 1998 yılında çıkan "Ray of Light"'tan beri en iyi Madonna albümü değerlendirmesinde bulundu. "Chicago Tribune" yazarı Greg Kot ise William Orbit yapımı parçalarda Madonna'yı çok başarılı bulduğunu belirtti. "Spin" yazarı Caryn Ganz benzer bir açıklamada bulunarak "Eğer Madonna'nın hislerini dışa vurabilecek bir yapımcı varsa o da "Ray of Light"ın Orbitidir." dedi. "The New York Times" yazarı Jon Pareles ise "Madonna'nın akılda kalıcılığı her şeyin üzerinde tutan pop içgüdüsü bu albümde de karşımıza çıktı." dedi. MSN Music için hazırladığı tüketici rehberinde Robert Christgau albüme not olarak A verdi. Fakat Allmusic editorü Stephen Thomas Erlewine albümü "sert" ve "aşırı yalın" buldu. "Entertainment Weekly" yazarı Melissa Maerz de "Tüm bu iş ahlakını hatırlatan öğeler yoruyor" dedi. "The Daily Telegraph"tan Helen Brown şarkı sözlerini "korkunç klişeleşmiş" buldu ve Madonna'yı "görünüşüne ve genç bir kız gibi şarkı söylemeye çok fazla enerji harcayan fakat popun, hayatın amacını yakalayamayan biri" diyerek eleştirdi. The Quietus'tan Emily Mackay albümde heves eksikliği olduğunu ve Madonna'nın risk almadığını belirtti. Pitchfork Media'dan Matthew Perpetua albümü "korkunç sıradan" bulduğunu belirtti. "Los Angeles Times" yazarı Randall Roberts'a göre albüm Madonna'nın düşüşünü gösteriyor. "The A.V. Club" yazarı Genevieve Koski "elektronik olarak oynanmış" vokalleri ve "büyük, kapsamlı" Euro-dans ritimlerini eleştirdi; albümü "yeterli ama aynı derecede üstünkörü" olarak değerlendirdi. "The Guardian"dan Alexis Petridis ise albümü "ne başyapıt ne de felaket" olarak değerlendirdi. Albüm "Billboard" 200 listesine 1 numaradan giriş yaptı. İlk haftasında ABD'de 359.000 kopya satan "MDNA" böylece Madonna'nın 2000 yılında çıkan "Music" albümünden beri en çok ilk hafta satışı yapan albümü oldu. Ayrıca "MDNA" Madonna'nın toplamda sekizinci, art arda ise beşinci liste başı albümü oldu. Albüm satışlarına Madonna'nın 2012 turnesinin izleyicileri de biletlerini ve albümü aynı anda alarak katkıda bulundu. İlk hafta satışlarının yaklaşık 185.000 kopyasını bu albüm-bilet kampanyası oluşturdu. İkinci haftasında albüm 48.000 satışla yani %86,7 satış düşüşüyle sekizinci sıraya geriledi. Böylece Michael Bublé'nin 2011 çıkışlı albümü "Christmas"'ın %96 düşüşle 24. sıraya gerileyişinden beri zirveden en büyük düşüşü gerçekleştirdi. Ayrıca listeye 1 numaradan giriş yapan albümler arasında Nielsen SoundScan çıktığından beri en yüksek ikinci hafta düşüş oranını yakaladı ve Lady Gaga'nın 2011 çıkışlı "Born This Way" albümünün %84,28'lik oranını geride bıraktı. "MDNA" "Billboard" 200 listesinde dokuz hafta kalarak on dört hafta kalan "American Life" albümünü de geçerek Madonna'nın listede en kısa kalan albümü oldu. Nielsen SoundScan tarafından açıklanan rakamlara göre "MDNA" 484.000 kopya satışla 2012 yılının en çok satan albümlerinden biri oldu. Kadın sanatçılar arasında ise Carrie Underwood'un "Blown Away" (602.000) ve Nicki Minaj'ın "" (557.000) albümlerinden sonra üçüncü sırada yer aldı. "MDNA" ayrıca ilk haftasında 32.000 kopya satışla Canadian Albums Chart listesine de 1 numaradan girdi. Birleşik Krallık'ta ilk hafta 56.335 kopya satışla UK Albums Chart listesine 1 numaradan giriş yaptı. Albüm Madonna'nın bu ülkedeki on ikinci 1 numaralı albümü oldu ve daha önce Elvis Presley'nin elinde tuttuğu en çok 1 numaralı albümü olan solo sanatçı rekorunu kırdı. Birleşik Krallık'ta bundan daha fazla sadece The Beatles'ın on beş 1 numara olmuş albümü bulunuyor. Bir sonraki hafta albüm yedinci sıraya geriledi. Üçüncü haftasında albüm 7.194 kopya satışla on üçüncü sıraya gerileyerek 1984'ten beri üçüncü haftasında ilk 10'da olmayan ilk Madonna albümü oldu. Almanya'da ilk haftasında 100.000 kopya satarak Bundesverband Musikindustrie (BVMI) tarafından altın sertifika aldı ve Media Control listesine 3. sıradan giriş yaptı. Avustralya'da albüm listelere 1 numaradan giriş yaptı ve ilk hafta 35.000 kopya satış yaparak Australian Recording Industry Association (ARIA) tarafından altın sertifika aldı. "MDNA" Madonna'nın Avustralya'daki onuncu 1 numaralı albümü oldu ve Madonna'yı ülkede en çok 1 numaralı albümü olan solo sanatçı, tüm sanatçılar arasındaysa on dört albümle The Beatles ve on bir albümle U2'nun ardından üçüncü yaptı. Albüm Japonya'da ilk hafta 31.000 kopya satarak haftalık Oricon listesine dördüncü sıradan giriş yaptı. Aynı hafta Warner Bros. tarafından çıkarılan "The Complete Studio Albums (1983 – 2008)" seti de listeye dokuzucu sıradan giriş yaptı ve Madonna'yı Japonya tarihindeki aynı anda ilk 10'da iki albümü olan tek uluslararası sanatçı yaptı. Bu iki albümle birlikte Madonna bugüne kadar Japonya'da 22 tane ilk 10'a giren albümüyle tüm uluslararası sanatçılar arasında ilk sıraya yerleşti. "MDNA" Recording Industry Association of Japan tarafından 100.000 kopya sattığı için altın sertifikaya layık görüldü. Hindistan'da ilk haftasında altın sertifika alan albüm ülkenin 2012'deki en hızlı satılan yabancı albümü oldu. Madonna ayrıca Türkiye'de ilk dört günde 30.000 kopya satışla bugüne kadarki tüm yabancı albüm satış rekorlarını kırdı hatta albüm satışları yerli albümleri bile geride bıraktı. "MDNA" Rusya'da 26.000 satışla listelere 1 numaradan giriş yaptı ve iki platin sertifika aldı. İki hafta sonra beş platin sertifika aldı, 7.000'den fazla fiziksel kopya ile 44.000 dijital kopya sattı ve internetten 1.5 milyon kez dinlendi. Aralık 2012 itibarıyla "MDNA" dünya genelinde 1,8 milyon satarak Madonna'nın en az satan stüdyo albümü olurken Universal Music Group tarafından 2012'de yayınlanan en çok satan 7. albüm oldu. "Give Me All Your Luvin'" albümün ilk single'ı olarak 3 Şubat 2012 tarihinde yayınlandı. Eleştirmenlerden karışık geri dönüşler alan parça akılda kalıcı bulunsa da Madonna'nın önceki parçalarının gerisinde bulundu. Çıkış parçası olarak yetersiz bulunan single'ın albümü yeterince temsil edemediği belirtildi. Parça Kanada, Finlandiya, Macaristan, İsrail ve Venezuela'da liste başı oldu, birçok Avrupa ülkesi, Japonya ve Güney Kore'de ise ilk beşe girdi. Madonna'nın "Billboard" Hot 100 listesindeki otuz sekizinci ilk 10'a giren single'ı oldu ve listedeki en çok ilk 10'a giren single sahibi sanatçı rekorunu geliştirtti. Parçanın klibi Megaforce tarafından çekildi ve Super Bowl teması oluşturuldu. Albümün ikinci single'ı "Girl Gone Wild" 2 Mart 2012 tarihinde dijital olarak yayınlandı. Bu parça da karışık geri dönüşler aldı. Kimi eleştirmen şarkıdaki dans öğelerini beğenirken kimi diğer ana akım şarkıcıların parçalarıyla benzerlikler buldu. Şarkının siyah beyaz klibi moda fotoğrafçıları Mert and Marcus tarafından çekildi. "Turn Up the Radio" albümün üçüncü ve son single'ı olarak yayınlandı. "Masterpiece" Birleşik Krallık'ta 2 Nisan 2012'de radyo istasyonlarına yollandı ve albümün tanıtım single'ı olarak yayınlandı. "Superstar" 3 Aralık 2012'de Brezilya'da "Folha de S. Paulo" gazetesi tarafından ücretsiz tanıtım CD'si olarak yayınlandı. Single'ın kapak görseli Johnnie Walker'ın sponsor olduğu yarışmayı kazanan ve Madonna'nın 10 finalist arasından seçtiği Brezilyalı graffiti sanatçısı Simone Sapienza tarafından tasarlandı. Aralık 2011'de Madonna'nın Indianapolis'teki Lucas Oil Stadium'da Super Bowl XLVI'in devre arası gösterisinde performans sergileyeceği açıklandı. Madonna gösterinin koreografisinde Cirque du Soleil ile çalıştı, ve Amerikalı şarkıcı Lady Gaga'nın yerine seçildi. Provalar yaklaşık olarak 320 saat sürdü. Gösterinin koreografisi Cirque Du Soleil ve Jamie King tarafından yapıldı. Super Bowl XLVI 5 Şubat 2012'de NBC'den canlı yayınlandı. Gösteride 20 dansçı kız, 17 ana dansçı, 200 üyelik bir kilise korosu ve 100 perküsyonistten oluşan bir bando yer aldı. Performans sırasında 36 tane görüntü projektörü ışık gösterisi için kullanılırken Madonna 120 ayrı protez kirpik taktı. Gösteri Madonna'nın stadyuma Calvin Klein tasarımı siyah iç çamaşırı giyen 150 hamal tarafından getirilmesiyle başladı. Daha sonra 550 kilogramdan ağır altın bir tahta oturdu, ve Givenchy tasarımı altın bir pelerin giydi. Pelerinin tamamlanması yaklaşık 750 saat sürdü. Madonna "Give Me All Your Luvin'" adlı şarkısını ponpon kız gibi giyinen Nicki Minaj ve M.I.A. ile söyledi, ve "Vogue", "Music" (LMFAO lie birlikte, "Party Rock Anthem" ve "Sexy and I Know It" parçalarından alıntılarla), "Open Your Heart"/"Express Yourself", "Like a Prayer" (Cee Lo Green ile birlikte) gibi eski şarkılarını da söyledi. Gösteri bittikten sonra 250 gönüllü bir araya gelip sahneyi 6 dakikada söktü. M.I.A. kendi bölümünde kameralara orta parmak hareketi yapınca gösteri medya kuruluşlarının dikkatini çekti. Olay NBC ve National Football League'in özür dilemelerine neden oldu. Madonna'nın performansı 114 milyon izleyiciyle tüm zamanların en çok izlenen Super Bowl devre arası gösterisi rekorunu kırdı. Ayrıca Madonna Twitter'da en çok tweetlenen konu rekorunu saniyede 10.245 tweetle kırdı ve etkinlik boyunca Google'da en çok aranan terim oldu. Madonna'ya gösteri için bir ödeme yapılmadı; çünkü daha önceki gösterilere de ödeme yapılmamıştı. Super Bowl'daki gösterisinden sonra Madonna'nın üzerindeki ilgi azaldı. Televizyon programlarına ve canlı performanslara katılmayan Madonna dünya turnesinin provalarına odaklandı. 11 Nisan 2012'de menajeri Guy Oseary Twitter'dan "Keşke geçen hafta televizyona çıkabilseydik ama sabahtan akşama provadaydık." diye yazdı. Madonna sosyal medyayı daha çok albümünü tanıtmak için kullandı. Resmi Facebook sayfasına albümdeki şarkıların birer dakikalık örneklerini ve turne provaları sırasında çekilmiş resimleri yolladı, ayrıca hayranlarına turnede eski şarkılarından hangilerini dinlemek istediklerini sordu. 24 Mart 2012'de Madonna Jimmy Fallon ile Facebook üzerinden canlı sohbete katıldı. Daha sonra Miami'deki Ultra Music Festival 14'e katıldı ve İsveçli DJ Avicii'nin yaptığı "Girl Gone Wild" remixini tanıttı. Madonna dokuzuncu dünya turnesini 7 Şubat 2012 tarihinde duyurdu. Turne 31 Mayıs'ta Tel Aviv'de başladı ve Aralık 2012'de Güney Amerika'da sona erdi. 88 gösteri ile Madonna'nın en büyük turnelerinden olan The MDNA Tour ayrıca 20 yıl aradan sonra sanatçıyı Avustralya'ya ve Türkiye'ye getirecek, ve daha önce hiç gitmediği ülkelerde sahneye çıkartacak. Aralarında İstanbul, Roma, Londra, Paris, Milano, Kopenhag, Barselona, Viyana, Varşova, Moskova ve Berlin'in de bulunduğu 27 Avrupa şehrinden sonra Madonna turnesine 45 gösteri ile Kuzey Amerika'da devam etti. Turne Live Nation tarafından düzenlendi. Madonna 26 Mart'ta Twitter aracılığıyla turnenin adının "The MDNA Tour" olacağını doğruladı. Biletleri önceden tükenen 88 gösteri ve $305,1 milyon gelir ile The MDNA Tour 2012'nin en yüksek hasılatını yaptı ve tüm zamanların en yüksek 10. hasılatını yapan turne oldu. Yapım görevlileri albümün tanıtım kitapçığındaki gibidir. Kurban Höyük Kurban Höyük, Atatürk Baraj Gölü suları altında kalmadan önce, Şanlıurfa İl merkezinin 60 km kuzey-kuzeybatısında, Bozova İlçesi'nin Cümcüme Köyü'nün 2 km batısında, Fırat Nehri kıyısında yer alan bir höyüktü. Höyük, nehrin güney kıyısındaki 1,5 km genişlikteki alçak bir teras üzerine kurulmuştu. İlk yerleşmenin üst teraslardan kesen vadilerden birinin alüvyal deltasında kurulmuştu. Oldukça alçak, semer biçimindeki iki tepeden oluşur. Güney taraftaki daha yüksek olup, 250 x 180 metre boyutlarında ve ovadan 10 metre yüksekliktedir. Kuzeydeki höyük ise 170 x 120 metre boyutlarında ve 4 metre yüksekliktedir. Toplam olarak 6 hektarlık bir alana yayılmış olan yerleşimin 3 hektarlık bölümü kazılmıştır. Höyük ilk kez Doç. Dr. Ümit Serdaroğlu'nun Aşağı Fırat Havzası'nda yaptığı yüzey araştırmalarında 1975 yılında saptanmıştır. Daha sonra 1977 yılında Prof. Dr. Mehmet Özdoğan başkanlığında bölgede yüzey toplamaları yapılmıştır. Höyükte kazı çalışmaları ise Atatürk Baraj Gölü altında kalacak olan arkeolojik yerleşmeleri kurtarma projesi çerçevesinde 1980-84 yılları arasında Chicago Üniversitesi Doğu Bilimleri Enstitüsü'nden L. Marfoe başkanlığında yapılmıştır. Kazılar geniş bir alanda yapılmış ve üç sondajda ana toprağa ulaşılmıştır. Bir yandan oldukça başarılı bir tabakalanma tespiti yapılırken diğer yandan Güneydoğu Anadolu Bölgesi'ndeki diğer yerleşmelerin tarihlenmesinde anahtar rol oynayacak verilere toplanabilmiştir. Kazılarda sekiz ana dönem saptanmıştır. Buna göre en eski yerleşim güney höyükteki Orta ve Geç Halaf Dönemi'dir. Bu höyük Halaf sonrasında, Geç Kalkolitik Çağ'a kadar, diğer ifadeyle Orta Kalkolitik'te, yani Obeyd döneminde iskan edilmemiştir. Her ne kadar Halaf yerleşmesi en alt tabaka olarak ortaya çıkmakta ise de, çok az sayıdaki Neolitik Çağ çanak çömleği, güneydeki höyüğün ortalarında bir yerde neolitik bir yerleşme olduğunu göstermektedir. Ne var kazılan alanlarda bu yerleşmeye rastlanılmamıştır. Halaf yerleşmesinin üzerindeki kültür tabakası Orta Kalkolitik Çağ'a denk düşen Mezopotamya'nın kuzey Obeyd Kültürü ile çağdaştır. Buna göre eskiden yeniye tabakalanma şöyledir. Beş evreli Halaf yerleşiminin en iyi korunmuş olan mimari kalıntısı, iç çapı 2,6 metre olan dairesel planlı (tolos) yapıdır. Kerpiç tuğladan inşa edilmiş olan duvarlar 1,5 metre kalınlıktadır. Dikdörtgen ekiyle ve 3,2 metrelik iç çapıyla birlikte tam bir Halaf yapısı (dromoslu tolos) 5. evrede açığa çıkarılmıştır. Orta Kalkolitik olarak değerlendirilen Obeyd yerleşimi çanak çömleği, saman ve taşçık katkılı, özensiz boyalı mallar ile, kaba, saman katkılı, genellikle açkılanmamış mallardır. Çanak çömleğin genel özellikleri Kuzey Mezopotamya Obeyd kültürleri ile yakın ilişki olmadığı, daha çok yerel özellikler gösterdiği, ancak bu yerel özelliklerin kültürel ilişkiler anlamında değil, kronolojik anlama geldiği belirtilmektedir. Geç Kalkolitik Çağ çanak çömleğinin ise Uruk yayılımı ile bağlantılı olduğu devrik ağızlılar gibi Geç Kalkolitik'in tipik Uruk mallarının ağırlıkta olduğu, ithal olduğu düşünülen az sayıda Karaz malı görüldüğü rapor edilmektedir. Halaf Dönemi'yle ilişkilendirilen bir iskelet 40 yaşlarında Akdeniz ırkından bir kadına aittir. Geç Kalkolik yerleşmede ise, gömülmekten çok bulundukları yere atılmış ya da düşmüş halde 25-30 yaşlarında bir kadın ve 20-22 yaşlarında bir erkek iskeleti bulunmuştur. Yanlarında bir kap vardır. Geç Kalkolitik sonuna değin ele geçen hayvan kemikleri arasında en fazla domuz kemiği vardır, koyun, keçi ve büyükbaş hayvanlara ait kemikler görece daha azdır. Kemal Öztürk Kemal Öztürk (d. 1969, Ağrı), Türk haberci, yönetmen, danışman ve yazar. İlk ve orta öğrenimini Sakarya’da tamamlayan Öztürk, Marmara Üniversitesi İletişim Fakültesi mezunudur. 1990 yılında çeşitli dergilerde makaleler yayınlayarak yazı hayatına başladıktan sonra 1995 yılında profesyonel gazeteciliğe adım atmıştır. Aynı zamanda televizyon haberciliği ve belgesel yönetmenliği yapan Öztürk'ün, yerli ve yabancı televizyon kanallarında çok sayıda belgeseli yayınlanmıştır. Bir süre yurt dışında dil eğitimi almış ve belgesel alanında araştırmalar yapmıştır. 2003 yılında TBMM Başkanı İletişim Danışmanlığını yapmıştır. 2005 yılında TBMM Başkanı başdanışmanlığı görevine getirilmiştir. Son olarak Başbakan Recep Tayyip Erdoğan’ın Basın Danışmanlığını yapan Kemal Öztürk, 2011 yılı Şubat ayında bu görevinden ayrılmıştır. 03 Ağustos 2011 tarihinde Anadolu Ajansı Yönetim Kurulu Başkanı ve Genel Müdür olarak atanan Öztürk 3 yılı aşkın süre bulunduğu görevinden 1 Aralık 2014 tarihinde istifa etmiştir. Öztürk 1 Ocak 2015 tarihinden itibaren Yeni Şafak Gazetesi'nde köşe yazarlığı yapmaya başlamıştır. Öztürk'ün siyasal iletişim, yakın tarih, şehir iletişimi, politik tarih ve iletişim konularında çok sayıda makale ve kitapları yayınlandı. Haziran 2015 Türkiye genel seçimlerinde Adalet ve Kalkınma Partisi'nden milletvekili aday adayı olmuştur. Kemal Öztürk evli ve üç çocuk babasıdır. Havaalanı olmayan ülkeler Dünyada, yalnızca beş Avrupa ülkesinin hiç havaalanı yoktur. Bu ülkeler: Lihtenştayn'da sadece Balzers köyünün güneyinde bir helikopter pisti vardır. En yakın havaalanları İsviçre'deki St. Gallen-Altenrhein Havalimanı ve Almanya'daki Friedrichshafen Havalimanı adında, çok da programlı uçuşu olmayan iki tane havaalanıdır. En yakın büyük hava limanı ise Zürih Havalimanı'dır. Havaalanı olmayan bu ülkeye en yakın havaalanları Lleida, Barselona, Toulouse ve Girona'daki havaalanlarıdır. Hem nüfus hem de yüzölçümü bakımından Andorra, havaalanı olmayan en geniş ülkedir. Ülkede yalnızca bir tane helikopter pisti bulunur. Vatikan'a en yakın havaalanı Roma'daki Leonardo da Vinci-Fiumicino Havalimanı'dır. 0.44 km lik bir ülkeye hava alanı kurmak fizikî bakımdan mümkün değildir; ama ülkenin batısı ucunda devletin üst düzey yetkilileriyle görüşmek için kullanılan bir helikopter pisti bulunur. San Marino'da da yaln覺zca bir helikopter pisti vard覺r. En yak覺n havaalan覺 ise Rimini'de bulunur. Fontvieille bölgesindeki bir helikopter pistinden başka herhangi bir iniş-kalkış sahası bulunmamaktadır. Nice'deki Cote d'Azur Havalimanı, en yakın havaalanıdır. Cake Cake Sacramentolu bir alternatif rock grubu. Şarkıcı John McCrea, trompetçi Vince DiFiore, gitarist Xan McCurdy, basçı Gabe Nelson ve baterist Paulo Baldi'den oluşan grup, McCrea'nın iğneleyici sözleri, ruhsuz sesi, DiFiore'nın trompet kısımları ve country, Mariachi, rock, funk, İran halk müziği ve hip hop'u kapsayan çeşitli etkilenimleri ile ün kazanmıştır . Cake 1991'de McCrea, DiFiore, Greg Brown, Frank French ve daha sonradan ayrılıp yerine Nelson'un geçtiği Shon Meckfesseltarafından kurulmuştur. Kendi yayınladıkları ilk albüm olan "Motorcade of Generosity" sonrası Capricorn Records'a kaydolan grup, 1995'te ilk teklileri "Rock 'n' Roll Lifestyle"'ı yayımlamıştır. Bu tekli, Modern Rock Tracks'ta 35. sıraya yükselmiş ve MTV'nin "120 Minutes" adlı programında bulunmuştur. French and Nelson daha sonra gruptan ayrılmış ve yerlerine Todd Roper ile Victor Damiani geçmiştir. Cake'in ikinci albümü, "Fashion Nugget" 1996'da yayımlanmış ve öncü tekli olan "The Distance" sayesinde platin sertifikaya ulaşmıştır. Avrupa ve ABD'de yaptıkları bir tur sonrası, Brown ve Damiani gruptan ayrılacağını açıklamış ve bu durum grubun geleceği ile ilgili bazı şüpheler ve spekülasyonlar uyandırmıştır. McCrea eninde sonunda Xan McCurdy'i gitarist olarak gruba almış ve Nelson'ı geri dönmesi için ikna etmiştir. "Prolonging the Magic", grubun üçüncü albümü, 1998'de yayınlanmış ve platin sertifika almıştır. Albümün ayrıca 1 milyondan fazla kopyası yurtdışına ithal edilmiştir. Üç yıl sonra da "Comfort Eagle" yayımlanmış ve bu albüm grubun Columbia Records'taki ilk albümü olup "Short Skirt/Long Jacket" adlı tekliyi içermiş; bu tekliwhich Modern Rock Tracks'ta 7. sıraya gelmiştir. Unlimited Sunshine Tour'un da birkaç versiyonunu içeren bazı turlardan sonra grup "Pressure Chief" 'i 2004'te yayımlamış ve bu grubun Columbia'daki ikinci ve son albümü olmuştur. Kendi plak şirketi Upbeat Records'u kurduktan sonra grup "Showroom of Compassion" 'i 2011'de yayımlamıştır. Bu albüm grubun yayınlandığı haftada 44,000 kopya satarak grubun Billboard listelerine birinci sıradan giren ilk albümü olmuştur. Cake, Los Angeles'a taşınan ve oradaki grubu ayrıldıktan sonra memleketi Sacremento'ya dönen John McCrea tarafından kurulmuştur. Sacramento'nun kafelerinde dolanmaktan bıkan McCrea, trompetçi Vince DiFiore, gitarist Greg Brown, bas gitarist Shon Meckfessel ve baterist Frank French'in ilgisini çekmiştir. Bu müzisyenlerin hepsi o dönemler aktifti; DiFiore ise bu durumla ilgili "[McCrea] geri geldi ve bizi gruplarımızdan çaldı" demiştir. Grup daha sonra kendilerine "Cake" ismini vermiştir. Bu ismi koyarken bir yiyecekten ziyade, "hayatın sinsice parçası olan bir şey"'den bahsetmeye çalışmışlardır. Meckfessel daha sonra üniversiteye girmek için gruptan ayrılmış ve yerine Gabe Nelson geçmiştir. Tur yaptıktan ve San Fransico'nun kulüplerinin önemli bir parçası olduktan sonra grup, bağımsız bir biçimde kaydettikleri ""Motorcade of Generosity""'yi 1994'te yayımladı. Grup, aynı zamanda tur masraflarını karşılayabilmek için satışların bir kısmını kendi karavanlarından yapmıştır. "Motorcade", "Pulse!" tarafından "1994'ün en iyi bağımsız yayınlarından biri" olarak övüldü ve bir konser sonrası Bonnie Simmons guruba menajerlik yapmayı kabul etti. Bu durum grubun 1995'te ilk albümünü yeniden yayımlayan Capricorn Records ile anlaşması ile sonuçlandı. İlk tekli, "Rock 'n' Roll Lifestyle", Modern Rock Tracks listesinde 35. sıraya yükseldi. ve MTV'nin 120 Minutes'ında içerik dahilinde bulundu. Albüm eleştirmenler tarafından genel olarak hoşnutlukla karşılandı; ""Wisconsin State Journal""'ın Stephen Thompson'u, albümü "güzel sözler, yaratıcı enstrümantasyon ve basitliğine rağmen bu durumdan taviz vermeyen bir albüm" şeklinde tanımlamış, Thomas Conner albümü canlı, akıcı, cesur ve espritüel olması nedeni ile övmekle birlikte Bob Wills, Buddy Holly ve Lou Reed'in dinleselerdi "gülümseyeceklerini" belirtmiştir. in the "Tulsa World",""Dallas Observer""'daki Matt Weitz ise albümün alaycı mizah anlayışına dikkat çekmiştir. Album eninde sonunda bir Bammy Ödülü'ne "Olağanüstü Debut Albümü" kategorisinde aday gösterilmiştir. Mamafih, albümle ilgili olumlu yorumları olmayan eleştirmenler de vardı: ""The Advocate"" dergisindeki John Wirt, albümün mizah anlayışı ve "tatlı saygısızlığını" övmüş olsa da "Motorcade of Generosity'deki müzisyenlik becerilerinin Cake üyelerinin vasat çalgıcılar olduğunu gösterdiğini" belirtmiştir. ""The Austin Chronicle""'daki Mindy LaBernz, albümü kapaksız ve tarzsız olarak tasvir etmiş, bir dörtlü olması gereken gruba bir trompetçi ekleyerek bayağı ve utanmaz bir biçimde trednlere karşı gelmeye çalıştığını vurgulamıştır. Buna rağmen, şarkı sözleri ile ilgili düşünceleri olumlu olmuştur.. Grubun Capricorn'a kaydolması ve ""Motorcade""'ın yeniden yayımlanması French ve Nelson'ın gruptan ayrılması ile sonuçlanmış, ikili ayrılma nedeni olarak sevmedikleri kapsamlı ülke turlarını göstermiştir. İkilinin yerine sırayla Todd Roper ve Victor Damiani geçmiştir. Cake'in ikinci albümü "Fashion Nugget", 17 Eylül 1996 tarihinde yayımlandı. "Motorcade" gibi, bu albümün yapımcılığını da grup yaptı ve albüm Capricorn Records tarafından piyasaya sürüldü. Cake, bazı eleştirmenlerin albümün işlenmemiş sesini not düşmesine rağmen ilk albümlerinden daha profesyonel olduğu hükmünü koydu. Albümle ilgili eleştirmenlerin görüşleri yine pozitifti; eleştirmenler Cake'in sesinde bir gelişme olduğunu söylemişti.""Westword""'ün Joshua Green'i, albümle ilgili "Nugget Motorcade'e göre daha fazla ve çeşitli konularla ilgili ki bu durum da benzer bir şekilde hoş sonuçlar doğuruyor." dedi.""Dallas Observer""'ın Matt Weitz'i ise "1994'teki Motorcade of Generosity'nin alaycı mizah anlayışına dokunulmamakla birlikte albüm akıllıca isimlemdirilmiş ve Motorcade'ı beatbox'ı hatırlatan havası ve hip-hop ritimleri ile geliştiriyor." yorumunda bulundu. Albümün ilk teklisi, Greg Brown tarafından yazılan "The Distance", albümün o zamana kadarki en büyük hiti oldu ve en "yaygın" şarkıları olarak kabul edildi. RPM Alternative 30'de beşinci sıraya yükselen şarkı, Modern Rock Tracks listesine beşinci sıradan girdi. Demodikozis Demodikozis, köpeklerde görülen, Demodex etkenlerinin kıl folikülleri ve deri yüzeyinde aşırı derecede üremesi ile karakterize bir uyuz hastalığı çeşididir. Köpeklerde en sık görülen hastalık etkeni Demodex canis’tir. Etkenler, yeni doğan köpek eniklerine doğumu takip eden ilk birkaç gün içerisinde süt emme sırasında annenin meme derisinden temas yoluyla geçer. Demodex etkenleri zorunlu birer parazit olup normal olarak sağlıklı köpek derisi florasonda çok az sayıda bulunur. Sağlıklı köpeklerin özellikle yüz ve burun bölgesindeki kıl foliküllerinden izole edilebilir. Ancak hasta hayvanların derisinde çok daha fazla sayıda bulunur. Demodex canis tüm dünyadaki köpek ırklarında enfestasyon oluşturabilir ve bu yüzden, köpeklerdeki en önemli deri hastalığı olarak kabul edilmektedir. Vücutta bulunan Demodex etkenlerinin sayısındaki artış birçok faktörce etkilenir. Ancak buna rağmen kesin nedenler tam olarak ortaya konulamamıştır. Ancak genetik veya edinsel olarak bağışıklık sisteminde meydana gelen bozukluklar sonucunda fırsatçı bir enfeksiyon şeklindedir. Köylü sınıfı Köylü sınıfı, toprağı işleyen küçük çiftçiler ile ziraî işçiler ve rençperlerden oluşan sosyal sınıf. Köylü sınıfı kavramı ilk önce Avrupa tarihinde, küçük ölçekli ziraatle uğraşan kimseleri tanımlamak amacıyla ortaya çıktı; ancak gerek geçmişte gerekse günümüzde pek çok farklı toplum köylü sınıfına sahip olmuştur. Köylü ekonomisi genellikle basit aletlerin kullanımına dayanır. İş bölümü yaş ve cinsiyete göre ayrılır. Üretimin temel birimi ailedir. Köylü ekonomisinin en dikkat çekici özelliklerinden birisi kendi kendine yeterliliktir. Köylü aileleri ürettikleri malın büyük bir kısmını kendileri tüketirler. Kalan ürünleri pazarlarda satarlar ancak toplam kazançları genellikle ailenin ihtiyaçlarını karşılamaya yetecek kadardır. İşçi başına ve birim yüzölçümü başına düşen üretim miktarı genellikle düşüktür. Köylü sınıfı pek çok ülkenin endüstrileşmesi sonucu kaybolmaya yüz tutmuştur. Bunun en önemli nedeni tarımın mekanize hale gelmesi ve küçük arazilerin el değiştirerek ve birleşerek büyük tarım ünitelerini oluşturmasıdır. Buna bağlı olarak kırsal kesimde yaşayan ziraat işçileri endüstriyel iş imkanlarının olduğu şehirlere göçmeye başlamışlardır. Gelişmiş devletlerde, köylü sınıfının varlığını sağlayan küçük ölçekli tarım, ekonomik anlamda devam ettirilebilir bir meslek değildir. Kötü Kedi Şerafettin (film) Kötü Kedi Şerafettin, karikatürist Bülent Üstün'ün oluşturduğu aynı isimli çizgi roman dizisinden uyarlanmış olan, Mehmet Kurtuluş ve Ayşe Ünal tarafından yönetilmiş, Türk yapımı bir animasyon filmidir. Film 13 yaş ve üzeri sınıflandırma ile 5 Şubat 2016 tarihinde vizyona girmiş, Türkiye genelinde vizyonda kaldığı 6 hafta boyunca 350 binden fazla seyirci tarafından izlenmiştir. Filmin DVD sürümü orijinal dilinde ilk kez 6 Mayıs 2016 tarihinde yayınlanırken, Fransa ile Benelüks'e yönelik hazırlanan Fransızca dublajlı DVD ve Blu-Ray sürümleri ise 6 Eylül 2017 tarihinde piyasaya sürüldü. Sıradan bir ilkbahar sabahı, kötü kedi Şerafettin ile yancıları martı Rıfkı ve fare Rıza akşamki mangal için hazırlıklarını sürdürmektedir. Gelgelelim, aynı gün içinde Şero'nun başına gelmeyen kalmaz. Önce babası Tonguç tarafından evden kovulur, sonra gözüne kestirdiği manitanın ölümüne sebep olur, yetmezmiş gibi düşmanlarının saldırısına uğrar, hayatı boyunca belki de ilk defa aşık olur ve nihayetinde Tacettin adında bir oğlu olduğunu öğrenir. 2011 yılında teaser videoları yayınlandığında, Şerafettin karakterinin olumsuz hal ve tavırları nedeniyle, filmin genel izleyici sınıflandırmasıyla gösterime girmesi beklenmiyordu. Orijinal eser sahibi Bülent Üstün Mayıs 2012'de verdiği röportajda filmin tamamlandığını ancak bağımsız yapımın vizyona en erken 2013 yılında girebileceğini açıkladı. 2014'ün sonlarına doğru karakterlerin seslendirme çalışmalarının yürütüldüğü yönünde basında bir haber yer aldı. Projenin içerisinde yer alan senarist Levent Kazak Ocak 2015'te verdiği röportajında filmin uluslararası bir boyuta ulaştığını ve 2015 yılında vizyona gireceğini duyurdu. 2015'in Şubat ayında teaser afişi yayınlandığında, filmin Kasım ayında vizyona girmesi bekleniyordu. Yapımı devam ettiği sırada, Annecy Animasyon Festivali'nin "Work in Progress" bölümüne seçildi. Türkiye dağıtımı UIP tarafından yapılan filmin dünya çapında pazarlama hakları, 2015 Cannes Film Festivali sırasında Odin’s Eye Entertainment firmasınca satın alındı. Firma filmi ilk olarak Almanya; sonrasında Çin ve Orta Doğu'ya pazarladı. Film, 2016 Annecy Festivali'nde yarışma dışı filmler seçkisinde yer alarak, festivalin bu bölümünde gösterilen ilk Türk yapımı uzun metraj animasyon oldu. Filmin İsviçre prömiyeri, Neuchâtel Uluslararası Fantastik Film Festivali'nde, Kuzey Amerika prömiyeri Fantasia Uluslararası Film Festivali kapsamında Montreal'de, Asya prömiyeri ise Bifan – 20. Bucheon Uluslararası Fantastik Film Festivali sırasında Güney Kore'de gerçekleştirildi. Filmin Fransa'daki ikinci festival gösterimi, Paris'te düzenlenmekte olan L'Etrange Festival'de gerçekleşirken, Yunanistan prömiyeri Anima Syros Animasyon Festivali'nde, İspanya prömiyeri ise Sitges Uluslararası Fantastik Film Festivali kapsamında Barselona'da yapıldı. Filmin Kanada'daki ikinci festival gösterimi Spark Animation 2016 dahilinde Kanada'nın Vancouver şehrinde gerçekleştikten sonra, Brezilya prömiyeri ise Anima Mundi Animasyon Festivali kapsamında Rio de Janeiro ve São Paulo'da yapıldı. Film, 2 Şubat 2017 tarihinde Panama genelinde İspanyolca dublajla vizyona girdi. Filmin Japonya prömiyeri, Tokyo Anime Award festivali kapsamında gerçekleştirildi. ABD prömiyeri Boston Türk Filmleri Festivali ile Nashville Film Festivali kapsamında yapılırken; Belçika prömiyeri ise Brussels Uluslararası Fantastik Film Festivali'nde yapıldı. 25 Ağustos 2017 tarihinde Doğu Avrupa'da hizmet veren HBO Europe'un uydu üzerinden 9 farklı ülkede yayın yapan Cinemax kanalında filmin ilk gösterimi yapılırken, film aynı iştirakin web üzerinden yayın yapan HBO Go platformu ile de 12 ülkede izleyicinin beğenisine sunuldu. Böylelikle Kötü Kedi Şerafettin Lehçe dublaj ile Polonya'da, İngilizce dublaj üzerine yerel dilde alt yazı seçenekleriyle Macaristan, Çekya, Slovakya, Romanya, Bulgaristan, Hırvatistan, Slovenya, Sırbistan'da tv kanalı ve internet; Bosna Hersek, Karadağ, Makedonya'da ise internet üzerinden izleyiciyle buluştu. Filmin Arjantin'deki genel gösterimi 23 Kasım 2017 tarihinde yapılırken, yerel öğelerin ağır bastığı Panama dublajından farklı olarak Latin Amerika'yı kapsayan yeni bir dublaj çalışması gerçekleştirildi. Film 9 Ağustos 2018 tarihinde Orta Doğu ülkelerinde İngilizce dublaj Arapça alt yazıyla gösterime girdi. Film, Portekiz sinemalarında Gato Mau adıyla Portekizce seslendirmeyle 11 Ekim 2018 tarihinden itibaren gösterildi. Köylü Köylü, sözcüğü ile şunlardan biri kastedilmiş olabilir: Crossroads Uluslararası Kısa Film Festivali JCI İstanbul Crossroads Uluslararası Kısa Film Festivali, 2006 yılından beri JCI (Junior Chamber International) İstanbul şubesi tarafından düzenlenen ve dünyada kültürler arası iletişimi destekleyerek göç konusunda küresel bilinci oluşturmak amacıyla hazırlanmış kısa filmlerin yarıştığı uluslararası kısa film festivalidir. Festivalin fikir öncülüğünü Vedat Akman gerçekleştirmiştir. Birleşmiş Milletler Sürdürülebilir Kalkınma Hedefleri çerçevesinde Fransa'nın Lyon şehrinde gerçekleşen 2019 JCI Avrupa Konferansından “Barış Ödülü” ile döndü. JCI 2007 Dünya Konferansında "Dünyanın En Başarılı Halkla İlişkiler Programı" ve festival kitabı da JCI Avrupa Konferansı Maastricht 2007 "Avrupa'nın En Başarılı Yayını" ödülünü aldı. 2020 yılından itibaren festival teması Birleşmiş Milletler Sürdürülebilir Kalkınma Hedeflerine uygun olarak farklı temalardan seçilmektedir. JCI (Junior Chamber International) Birleşmiş Milletler partneridir. Altın saat Altın saat ya da sihirli saat; fotoğrafçılıkta kullanılan, güneş batmadan önce havanın aldığı sarımtırak rengi tanımlar. Günün bu vakti, güneşin batışıyla havanın kararması arasındaki zamana karşılık gelir. Başka bir tanım yapılacak olursa, güneşin ufuk çizgisinden altı derece daha aşağıda olduğu vakittir. Ayrıca bu saatte gölgeler uzar. Saat kelimesi kullanılmasına rağmen bu altın saatin gerçekten altmış dakika sürdüğü anlamına gelmez. Ekvatora daha yakın yerler için güneşin hızlı hareket etmesi nedeniyle bu zaman dilimi daha kısa sürmekle beraber kutup dairesi üzerinde bulunan bölgelerde Altın Saat teorik olarak bütün gün sürebilmektedir. 9-1-1 9-1-1, Kuzey Amerika Numaralandırma Planı (NANP) için acil telefon numarası. Bu numara sekiz N11 kodundan biridir. Bu telefon numarası sadece acil durumlarda kullanılır, diğer hallerde kullanımı (acil olmayan durumlar ve telefon şakası dahil) suç teşkil edebilir. Türkiye'de ayrıca 911 Arama Kurtarma Derneği kurulmuştur. Tuhaf Öyküler Tuhaf Öyküler, Galip Tekin tarafından yazılıp çizilen, Bilimkurgu ve Fantastik tarzda öykülerin derlendiği seridir. 5 cilt halinde yayımlanacak serinin 2. cildi Mürekkep Basın Yayın tarafından basılmıştır. Acayip Hikayeler Acayip Hikayeler, Galip Tekin'in çizgi öykülerinden uyarlanmış Türk fantastik televizyon dizisi. Metin Kalkavan yapımcılığında ilk bölümü 13 Nisan 2012 gecesi Star TV'de yayınlanmıştır. Her bölüm Hayko Cepkin tarafından anlatılmakta ve her bölümde farklı bir hikâye, farklı oyuncularla uyarlanmaktadır. Akıllı İşaretler Sembol Sistemi tarafından 13 yaş ve üzeri için uygun görülmüştür. Dizinin 11. ve son bölümü 22 Haziran 2012'de "sezon finali" olarak ekrana gelse de, yeni sezonda yayından kaldırıldığı açıklanmıştır. S체rg체ndeki Hollanda Cumhuriyeti H체k청meti Sürgündeki Hollanda Cumhuriyeti Hükûmeti, 1795 Fransız Devrim Savaşlarıyla 1814 yılına kadar sürgün edilen hükûmet. 1815'te Viyana Kongresi'nde Hollanda Krallığı'nın tanınmasıyla son bulmuştur. 1789'da Fransız Devrimi Bütün Avrupa'ya yayılmış. Hollanda Halkı da zor durumda kalmıştı. 1795 yılında Napolyon tarafından yıkılarak sürgün edilmiştir. Aynı yıl kurulan Batavya Cumhuriyeti de Fransa'ya bağlanmış. 1806 yılında yıkılıp ilhak olmuştur. Dünya Sanat Günü Dünya Sanat Günü, her yıl Nisan ayının 15. günü kutlanan, sanat etkinlikleri düzenlenip cadde ve sokakların sanat eserleri ile süslenildiği bir gün olarak kabul edilir. 2012 yılı itibarıyla kutlanmaya başlanılmıştır. Türk sanatçı ve Ulusal Plastik Sanatlar Derneği (UPSD) Başkanı Bedri Baykam, International Associations of Art (IAA), (Türkçe:Uluslararası Sanat Derneği)'ın 2011 yılında Meksika'da yapılan genel kuruluna Türkiye temsilcisi olarak katılmıştır. Baykam, toplantıda Leonardo da Vinci'nin doğum günü olan 15 Nisan'ın Dünya Sanat Günü olarak kutlanmasını önerdi. Bu öneri çoğunluk oyu alarak, her yıl 15 Nisan tarihinde World Art Day (WAD) olarak kutlanılması kararı alındı. Kısaca Leonardo da Vinci'nin doğum günü olan 15 Nisan'da artık Dünya Sanat Günü kutlanır. İlki 15 Nisan 2012 tarihinde yapılan kutlamalar İstanbul ilinde bulunan Abdi İpekçi caddesinde kurulan sahnede yapıldı. Ayrıca Maçka Demokrasi Parkı'nda bulunan UPSD Sanat Galerisi'nde gerçekleşen "Dünya Sanat Günü Sergis"'nin ardından "Bring your own Bottle (Kendi Şişeni Getir)" partisi düzenlenmiştir. Türkiye'nin çeşitli illerinde ise bazı sanatsal etkinliklerle kutlanmıştır. İzmir ilinde Sokak tiyatrosu, dans - müzik, Resim - Fotoğraf - Heykel - Seramik, Sinema, Müzik, Bildiri, Söyleşi, Edebiyat ve Tiyatro sanat dallarında kutlamalar ve gösteriler yapılmıştır. Kodály yöntemi Kodaly öğrenme yöntemi, Macar besteci ve müzik eğitimcisi Zoltan Kodaly (1882- 1967) tarafından geliştirilmiş bir müzik eğitimi yöntemidir. Bugün bu yöntem hala Macaristan’da temel müzik eğitimi olarak kullanılmaktadır. Bu yöntem müzik ile dansı birleştirmekte ve öğrencinin aktif katılımı ile gerçekleşmektedir. Oyun çağındaki çocuk için dans ve müzik de bir oyundur. Şarkılar da oyunlaştırılarak öğretilmektedir. Kodaly’e göre müzik eğitimi doğuştan itibaren başlamalıdır. Hatta Kodaly bir sözünde şöyle demiştir: “ Eskiden çocuğun müzik eğitimi doğumundan dokuz ay önce başlamalı, diye düşünürdüm. Şimdi aynı düşüncede değilim. Çocukların müzik eğitimi, annenin doğumundan dokuz ay önce başlamalı.” Başka bir konuşma metninde ise “müzik, evrensel insan bilgisinin vazgeçilmez bir parçasıdır. ..bu yüzden çok doğal olarak müzik, okul müfredatının bir parçası yapılmalıdır”, demiştir. Bu eğitim daha çok dans etme ve şarkı söyleme yeteneği üzerine kurulmaktadır. Repertuvar geleneksel halk şarkılarından seçilmektedir. Ayrıca okullarda beden eğitimi derslerinde halk oyunlarının mutlaka öğretilmesi gerektiğini savunmuştur. Bu da milli değerleri unutmamak açısından önem taşımaktadır. İnsan sesi enstrüman olarak seçilmiş ve yöntem 2- 3 yaşındaki çocuklar için uygundur. Bu yöntemde sesin algılanması, duyulan notanın ve aralığın yazılması, el işaretleri ve notaların isimlerinin hecelenmesi gibi öğretiler mevcuttur. Ayrıca çocuk herhangi bir enstrüman öğrenmeye başlamadan önce bu çalışmalar hazırlık niteliği taşımaktadır. Kodaly, iyi bir müzisyenin özelliklerini şu şekilde sıralamaktadır: iyi eğitilmiş kulak, iyi eğitilmiş zekâ, iyi eğitilmiş kalp ve iyi eğitilmiş el. Bu şekilde kulağı ve zekası gelişen bir çocuk kendi deyimiyle ‘kulaklarıyla görüp, gözleriyle duyabilen okur yazar’ bir birey olacaktır. Gelişimsel yaklaşım izlenerek müfredatın hazırlandığı eğitim modelinde tekerlemeler, çocuk şarkıları, halk ezgilerinden başlamak üzere Mozart ve Beethoven gibi Klasik müziğin büyük bestecilerinin de eserlerine yer verilmektedir. Yöntemde kullanılan bazı teknikler; ta, ti- ti, tri- tri gibi isimlerle adlandırılan ritmik heceler, fonomimi denen el işaretlerin(aşağıdaki şekilde gösterilmektedir), ve ‘yer değiştirebilen do’ sistemi ya da diğer adıyla ‘aralıklama yöntemi’ ve solfej eğitimidir. Küçük çocukların yürüyüş adımlarının 4’lük, koşu adımlarının 8’lik notalarla ifade edilebileceğini varsayarak ritim konusuna bu iki ölçü birimi ile başlanması gerektiğini savunmaktadır. Ses aralığı olarak ise 5 sesten oluşan pentatonik dizinin kullanılmasını öngörmektedir. Ders planı ise hazırlık, sunuş ve uygulama olmak üzere 3 aşamadan oluşmaktadır. Hazırlık bölümünde öğrenme bilinçsiz bir şekilde doğal yoluyla gerçekleşir. Şarkı, resim ve oyunlarla öğretilecek bilginin fikri öğrenciye verilir. Çocuğun yapılan etkinlikten zevk alırken aynı zamanda okuma- yazma becerileri de kazanması amaçlanır. Sunuş bölümünde eğitmen, öğrenciden bilgiyi keşfedip tanımlamasını bekler. Uygulama bölümünde ise öğrenciden öğrendiği yeni bilgiyi yaratıcılığını kullanarak kendi yöntemleriyle aktarması istenmektedir. Her ders bir öncekine paralel olarak devam etmelidir. Bu yöntemde öğretmenin en büyük sorumluluğu planlı bir hazırlık, sunuş ve uygulama programı hazırlamak ve dersler arasında sistematik olarak geçiş yapmaktır. Filantropizm Filantropizm veya insanseverlik; başkalarının tıbbî, ekonomik ve sosyal standartlarını yükseltmek ve mutluluklarını artırmak için organize faaliyetler düzenlemek. Daha kapsamlı olan hayırseverlik kavramının bir alt kategorisidir ve İslamî vakıflar, kilise yardım grupları, antik Yunanistan'da Platon'un Akademi'si gibi oluşumlar filantropik faaliyetlere örnek olarak gösterilebilir. Türkçede hayırseverlik, çoğunlukla tarihi gelişimi sebebiyle bireylerin dini, vicdani veya duygusal güdülerinden hareketle yaptıkları yardım faaliyetlerini çağrıştırmaktadır. Ancak uluslararası düzeyde filantropizm terimi bu çağrışımlardan ziyade birey ve kurumların içinde bulundukları toplumların refah seviyesini yükseltmek amacıyla (çoğunlukla sivil toplum kuruluşları tarafından ve stratejik bir planla) bağışta bulunmaları şeklinde tanımlanmaktadır. Türkçeye Fransızcadan geçmiştir. Kavramın kökeni Yunanca "philo-" (sevmek) ve "anthropos" (insan) sözcükleridir. Gönüllü kuruluş Gönüllü kuruluş, kamu yönetimi, özel sektörden sonra üçüncü sektör, kar amacı gütmeyen kuruluşlar olarak da anılan Gönüllü kuruluşların oluşturduğu 3. sektör, kamu ve özel sektör dışında hizmet sunumu amacıyla kurulmuş ve bu amaca yönelik kaynakları bularak etkin bir şekilde planlamayla yönetim sergileyen, demokrasinin yerelleşmesine katkıda bulunan birimlerdir. Kuir Kıbrıs Derneği Kuir Kıbrıs Derneği, cinsiyet, cinsiyet ifadesi, cinsel yönelim ve cinsiyet kimliği ayrımcılıklarıyla mücadele edilmesi; homofobi, bifobi ve transfobinin engellenmesi; Lezbiyen, Gey, Biseksüel, Transcinsel ve Kuir (Queer) (LGBTQ) bireylerin Temel Evrensel Hak ve Özgürlüklerinin korunması ve bu konularda duyarlılığın artırılması yönünde çalışmalar yürüten bir sivil toplum hareketidir. Kıbrıs'ın kuzeyinde 21. yüzyılda hemcins ilişkilerin ‘doğaya aykırı cinsel ilişki’ olarak nitelendirilmesi kabul edilemezdir. Kuir Kıbrıs Derneği olarak, Fasıl 154 Ceza Yasası'nın 171, 172 ve 173.üncü maddelerinin ivedilikle kaldırılmasını, yapılacak düzenlemeler ile LGBTQ bireylerin heteronormatif yapı dolayısı ile maruz kaldıkları ayrımcılıkların önlenmesi için gerekli positif eylem yasalarının çıkartılması hedeflenmektedir. Kuir Kıbrıs Derneği olarak heteronormatif yapı dolayısı ile ezilen ve ötekileştiren tüm bireyleri mücadelemize ses vermeye çağırıyoruz. Antalyaspor-Denizlispor rekabeti Antalyaspor-Denizlispor rekabeti, iki Güney Batı Anadolu ekibi Antalyaspor ve Denizlispor arasında gerçekleşen maçlara verilen ad. İki kulübün kurulduğu ilk yıllardan itibaren Denizlispor ile Antalyaspor arasındaki karşılaşmalar, yakın deplasman olması sebebiyle iki takımın taraftarlarının en çok ilgi gösterdiği ve her iki kulübün de en çok hasılat elde ettiği karşılaşmalar olmuştur . Bu iki kulüp arasındaki rekabet kulüplerin kuruldukları 1966 yılına kadar uzanmaktadır. İki takım ilk olarak kuruluşlarından sadece birkaç ay sonra, 21 Ağustos 1966'da Denizli'deki hazırlık maçında karşı karşıya gelmiş ve maç 0-0 berabere sonuçlanmıştır. İki kulüp ilk resmi maçlarını ise Türkiye 2. Futbol Ligi 1966-67 sezonunda yapmışlardır ve 16 Ekim 1966'da oynanan Denizli'deki bu ilk maçı Denizlispor 1-0 kazanmıştır. İki kulüp arasında çoğu zaman tatlı bir rekabet yaşansa da, zaman zaman iki takımın taraftarları arasında olaylar da çıkmamış değildir. Bu olaylardan ilki, Antalyaspor’un 2. Lig B Grubundaki şampiyonluk mücadelesini verdiği 1980'lerde sezonunun bitimine iki hafta kala yaşanmıştır. Maçın öneminden dolayı yaklaşık 10 bin Antalyaspor taraftarının Denizli’ye akın etmesiyle açık tribün yetmemiş, bir kısım Antalyaspor taraftarı kapalı tribüne alınmak zorunda kalınmıştır. Mücadeleyi Denizlispor’un kazanmasıyla Antalyasporlu taraftarların sataşmaları sonrasında olaylar çıkmıştır. Maça olan yoğun ilgiden ve bazı Antalyasporlu taraftarların kapalı tribünde yer almasından dolayı olaylar hızla büyümüş, jandarma ve polisin müdahalesine rağmen güçlükle sonlandırılabilmiştir. Sonraki senelerde ise gerek iki takım taraftarı arasında olsun gerekse futbolcular arasında olsun bu tür gerginlikler devam etmiştir. İki ezeli rakip Türkiye Kupası'nda toplam 4 kez karşı karşıya gelmişlerdir. Bu 4 karşılaşmanın ikisi Antalyaspor'un, biri ise Denizlispor'un üstünlüğü ile sonuçlanırken, bir karşılaşma da beraberlikle sonuçlanmıştır. İki takım ilk kez 1977-78 sezonunda karşı karşıya gelmişler ve Denizli'de oynanan bu karşılaşma Antalyaspor'un 3-2'lik üstünlüğü ile son bulmuştur. Ä°srail'de laiklik İsrail’de laiklik, din ve devlet işlerinin birbiriyle nasıl alakalandığını gösterir. Laiklik, devlet kurumlarının, dini kurumlardan ve kurallardan ayrıl tutulması ilkesidir. Ayrıca laiklik dini kabul etmemeye karşı devletin tutum geliştirmemesidir. İsrail’de laiklik, herhangi bir dine mensup olmayan kesim ile Yahudi toplumu içinde kendini herhangi bir mezheple tanımlamayanlar olarak kendini gösterir. 1948’de, İsrail’in yeni bir devlet olarak kurulmasıyla birlikte, yeni İsrailli nüfus için yeni ve farklı bir Yahudi kimliği ortaya çıktı. Bu nüfus, İsrail kültürü ve İbranice’yle tanımlandı ve Holokost ile yaşananlar toplum için bir bağ oluşturdu. 1922’den bu yana, İsrail birçok belgeyle, dini özgürlükleri artırdı. 1922’de İngiliz mandası olan Filistin’de dini inanışlara dayanan ayrımcılık yasaklandı. 1948 yılındı İsrail devletinin kurulup özgürlüğünü ilan etmesiyle de dini özgürlükler korundu . Özgürlüğün ilan edildiği dokümanın ilk kısmı Yahudilerle İsrail’in arasındaki ilişkiye ışık tuttu; “İsrail toprakları (Filistin) Yahudilerin doğduğu yerdir. Bu topraklarda onların dini, ruhani ve politik kimlikleri şekillendi” . İsrail’i kuran Yahudilerin tarihleri çok uzundur. Theodor Herzl tarafından politik Siyonizm ortaya çıktığında, Herzl, İsrail’in bir laik devlet olup hiçbir din tarafından etkilenmemesini öne sürmüştür. David Ben-Gurion, İsrail’i kurduğunda, dini liderleri laik liderin yanında yönetimin başına koydu. Birçok batılılaşmış Yahudi, dini kurallardan dolayı kısıtlanmış hisseder ve birçok işyeri Şabat nedeniyle kapanır (restoranlar, havayolları şirketleri ve toplu taşıma araçları.) İsrail’de resmi olarak evlenebilmek için Haham tarafından evlendirilmiş olmak gerekir. Bu aynı zamanda boşanmak için de geçerlidir. Eğer bir çift boşanacaksa, hahamlardan oluşan bir komitenin danışmanlığına başvururlar. Birçok seküler Yahudi bu durumu absürt bulup yurt dışında evlenirler (genelde Kıbrıs) Yurt dışında gerçekleşen evlilikler İsrail’de geçerli sayılır . Ayrıca birçok Yahudi’nin kosher yemeğe dikkat etmemesine rağmen bütün askeri yerlerde ve devlet kurumlarındaki kafeteryalarda yiyecekler Kosher olmalıdır. Birçok dini sembol, İsrail milli sembollerinin arasında yerini aldı. Örneğin; ülke bayrağı, dua için kullanılan şala (Tallit’e) benzer. Milli arma, Menora’ya sahiptir. Milli marş da dini unsurlar içerir . İsrail’de belirli şehirler ve bölgeler, daha çok dini veya daha çok laik olmalarıyla bilinirler. Bir liman şehri olan Tel Aviv, tamamıyla laik bir şehir örneğidir. Tel-Aviv, Theodor Herzl’in İsrail için tasarladığı laik ülkenin timsali bir şehirdir. Şehir farklı yerlerden insanlara, modern otellere, butiklere ve cuma geceleri yüksek sesle süslenen sokaklara sahip. Yahudi olmayanlar ve seküler Yahudiler bu şehirde rahat hissederler. Bu rahatlığın nedenlerinden biri şehrin laik yapısıdır. Ayrıca Tel-Aviv, dünyadaki birçok parti şehirlerinden biri olarak bilinir ve Şabat’ta bile birçok bar ve kulüp sabahlara kadar açıktır . İsrail’deki Yahudi nüfusu, dini olarak üç gruba ayrılabilir: Ortodoks, Geleneksel ve Laik. En geniş grubu Laikler oluşturur (%41.4). Laikleri %38.5 ile geleneksel Yahudiler takip eder ve kalan %20’yi Ortodoks ve ultra Ortodokslar oluşturur. Seküler Yahudiler kendilerini, İsrail için askerlik yaptıklarından, Yahudi bayramlarını kutladıklarından ve İbranice konuştuklarından kendilerini Yahudi olarak tanımlarlar . Bu laik kesim Yahudi toplumunun %41.4’ünü oluşturur . Bu kesim genelde İsrail İşçi Partisini ve laik bir ülke anlayışını destekler . Bu kesim İsrail nüfusunun %38.5’ini oluşturur . Bu grup Ortodokslardan ayrı tutulur çünkü Şabat’ta elektrik kullanmak, televizyon izlemek, ya da plaja veya maça gitmek onlar için serbesttir. Birçok erkek her sabah tefilini sarar. Bu grup Likud Partisine destek verir . Nüfusun %19.9’u kendini Ortodoks (dati) ya da ultra Ortodoks olarak adlandırır Bu kesimin birçoğu laik Siyonist milliyetçilik ve Yahudiliğin bir arada başarılı bir şekilde yaşayabileceğine inanır. Politik olarak milli ve dini parti olan Morasha Partisine ve devlet tarafından atanan iki hahama destek verirler. Ultra Ortodoks Yahudiler (Charedi) toplumun en küçük kesimini oluşturur (%8.2) . Bu kesimin mensupları bir arada yaşamak ister. Charedim, Yahudiliğe uygun giysiler giyer. 1949’da İsrail Birleşmiş Milletler’e katıldı ve BM’nin bir parçası olmakla birlikte İnsan Hakları Evrensel Bildirgesi’ni imzaladı. Bu belgenin birçok bölümünde dini özgürlüğün altı çizilidir. Belgenin 2. kısmında; hiçbir insanın dininden dolayı ayrıma uğramaması gerektiği, 18. kısımda ise herkesin düşünce, vicdan ve dini özgürlüğe sahip olduğu belirtilmiştir. Buna göre herkes istediği dine inanıp o dini takip edebilir İsrail’de Yahudi olarak tanımlanabilmek için, kişinin annesinin Yahudi olması gerekir. Bu, Sovyet Birliği ve Avrupa’nın birçok yerinden gelen göçmenlerin büyük bir kısmını dışarıda bırakır çünkü geldikleri yerde Yahudi olarak tanımlansalar bile bir Yahudi anneye sahip değillerdir. Bu kesim yaklaşık 320.000’lik bir nüfusa sahiptir. Ayrıca Yahudi toplumuyla yaşayan Hıristiyanlar da mevcuttur . Kendi okul ve sağlık kuruluşlarına sahip olmaktansa devlet kurumlarına entegre olmuştur bu kesim. Yahudi toplumunda yaşayan Hıristiyanlar son yarı yüzyılda genişleyen tek orta doğu Hıristiyan grubudur. Hıristiyanlar İsrail’de din özgürlüklerine sahip olduklarından dolayı yaşarlar . 2023’e kadar İsrail’de yaşayan Müslümanların sayısının %66 artması bekleniyor fakat buna rağmen İsrail, bölgedeki ülkeler arasında en az Müslüman nüfusuna sahip olan ülkedir . İsrail’de yaşayan Arap’lar oy verebilirler, din konusunda serbesttirler ve Parlamento’ya katılabilirler. Birçok Arap İsrail’de politikanın birer parçasıdır. Parlamentonun 10 da biri Arap ve parlamento binasında bir cami mevcut. Anayasa mahkemesi ve bakanlar arasında da Araplar mevcuttur The Arockalypse The Arockalypse, Lordi'nin 2006 Eurovision Şarkı Yarışmasında birinci olan Hard Rock Hallelujah (Hard Rock Tanrı'ya Hamdet) adlı şarkısının adının verildiği yine aynı yıl çıkardıkları albümdür. Albüm, grubun üçüncü ve en ünlü albümü olarak bilinir. Ülkesi Finlandiya'nın yanı sıra İsveç'te de büyük yankı uyandırmıştır. Prince Hall Prince Hall (d. 1735 – ö. 7 Aralık 1807), yorulmaz bir kölecilik karşıtı ve Boston'daki siyah komitenin lideriydi. Hall, Yeni İngiltere kölelerinin yanı sıra Hür Masonluk, ordu ve eğitim gibi bazı önemli alanlardaki özgür siyahileri yanına çekmeye çalıştı. Hall, bugün ABD'de ""Prince Hall Hür Masonluğu"" olarak bilinen "Siyahi Hür Masonluğun" kurucusu olarak sayılır. O, Kuzey Amerika'nın Afrikan Büyük Locası'na şekil veren kişiydi. Prince Hall, oy birliğiyle Büyük Üstad seçildi ve 1807 yılına kadar yani ölümüne kadar olan dönem boyunca locaya hizmet etti. Ayrıca siyahi çocukların eğitim hakları ve Afrika'ya dönüş hareketi uğruna yorulmaksızın lobi faaliyetlerinde bulundu. Pek çok tarihçi onu ABD'nin erken ulusal tarihi boyunca bilinen en önemli Afro-Amerikan liderlerinden biri olarak kabul eder. Chambord Åžatosu İtalya’da ortaya çıkan, ardından tüm Avrupa’ya yayılan Rönesans sanatı Kral I. François ("Fransuva") döneminde Loire bölgesinde hayat bulmuş ve yine bu dönemde sayısız mimari eseri arkasında bırakarak bölgenin bugünkü kimliğine kavuşmasında en büyük paya sahip olmuştur. Kral I. François 1519 yılında sarayın inşaatına başladığında henüz 25 yaşında idi. O dönemde 5 büyük güç Avrupa’nın hâkimiyeti için kıyasıya savaş veriyordu. Fransa, Papa’nın ülkesi İtalya, İngiltere, Osmanlı imparatorluğu ve V. Karls İmparatorluğu arasındaki dostluklar, kurulduğu hızla tekrar bozuluyordu. 1515 yılında tekrar tahta çıkan I. François, kendinden önce tahtta olan XII. Louis ("Lui")’nin elinde tutmayı başaramadığı İtalyan vilayeti Milano’yu tekrar fethetti. Kral I. François bu fetih sırasında İtalyan Rönesans mimarisinden çok etkilenmişti. Ülkesine döndükten dört yıl sonra sarayın inşaatını başlattı. Saray I. François’nın en masraflı projesi olmuştur. Mimari açıdan abartılı sayılabilecek saray hiçbir Fransız hükümdarının sürekli kalabildiği bir saray olamamıştır. I. François sarayda sadece 72 gün kalabilmiş ve sarayın tamamlanmasına şahit olamamıştır. "Le Roi-Soleil (Güneş Kral)" XIV. Louis’yi sarayı sıklıkla gösterişli partileri için kullanmıştır. Yine onun döneminde Molierein Kibarlık Budalası oyununun ilk temsili bu sarayda yapılmıştır. Versay Sarayı'nın aksine Chambord Sarayı sürekli olarak mobilyalı değildi. Av ya da kutlama yapılacağı zaman kraliyet depolarından mobilyalar saraya götürülürdü. 1725 ve 1733 yılları arasında sarayı sürgündeki Polonya kralı, aynı zamanda Fransa kralı XV. Louis’nin kayınpederi olan Stanislaus I. Leszczyński kullanmıştır. Sarayı daha sonra 1748 yılından 1750’ deki ölümüne kadar olan süreçte Fransız komutan saksonyalı mareşal Moritz kullanmıştır. Askerleri tarafından da çok sevilen komutan bir av meraklısıydı. 1738’de Saksonya elektöründen 100 adet ceylan yollamasını rica etmişti. Hamburg’dan gemi ile Paris’e gönderilen ceylanlar sarayın avlanmak amaçlı 5433 hektarlık duvarlarla çevrili av alanına konulmuştu. Chambord Sarayı Fransız Devrimi sırasında yağmalanmıştır. Şair Gustave Flaubert 19. yüzyılda sarayın odalarını dolaşırken, onun tuhaf kaderi üzerine derin düşüncelere dalmıştı: “Sanki kimse ona sahip olmasın, elinde tutmasın diye her şey yapılmış. Sanki hiç kullanılmamış gibi, ihtiyaç duyulandan çok daha büyük gibi gözüküyor her şey. Ziyaretçilerin duvarlarına bir kez dahi ismini yazmadığı terk edilmiş bir otel gibi.” Napoléon sarayı 19. yüzyılın başlarında Louis-Alexandre Berthier’e teslim etti. 1870 ve 1871 yılları arasındaki Alman-Fransız savaşı sırasında saray askeri hastane olarak kullanıldı. İkinci dünya savaşı esnasında ise Louvre müzesi koleksiyonun bir kısmı buraya taşınmıştı. Güvenlik amaçlı getirilen eserler arasında Mona Lisa ve Venus de Milo’da vardı. Saray Schwerin Sarayı’na model olmuştur. Loire sarayları arasında en büyüğü ve en meşhurudur. Saray ziyarete açıktır. Chambord Sarayı’nın mimari bilinmemektedir. Leonardo da Vinci ya da Domenico Cortona’nun planını çizdiğine dair tahminlerde henüz kesinlik kazanamamıştır. Sarayın inşaatına 1519’da başlanmış, 1539 yılında finansal sorunlardan dolayı ara verilmiştir. İnşaat çalışmaları çok uğraştırıcı ve masraflı olmuştur. Saray 5 metre uzunluğundaki tahta kazıkların üzerinde, bataklık bir alanda inşa edilmiştir. Sarayın temel çalışmalarında 1800 işçi çalışmıştır. Duvarların örülmesi 15 yıl sürmüştür. Saray 156 metre uzunluğunda, 56 metre yüksekliğindedir. Sarayın 6 yüksek kulesi, 426 odası, 365 zarif bacası ve 77 adet merdiveni mevcuttur. İnşaatı toplam 25 yıl sürmüş, eklemeleri ve düzeltmeleri ile bu süre daha da uzundur. Sarayın mimari konsepti bir yandan Ortaçağ kalelerinin mimari özelliklerini içinde barındırırken (merkezinde, duvarlarla çevrili olan, dört adet köşe kuleleri ve iki kanadı bulunan bir Donjon bulunmaktadır), diğer yandan İtalyan Rönesansı sanatının yaratıcı mimarisinin en güzel örneklerini (Localar, Teraslar) içine almıştır. Bu anlamda Saray Rönesans sanatının ve kendinden önceki yüzyılların mimari özelliklerinin en güzel sentezlerinden biridir. Bu formda neredeyse benzersiz olan olağanüstü zenginlikteki çatısı sarayın en dikkat çekici özelliğidir. Saray kare şeklindedir. Karenin her köşesinde koni biçiminde kuleler yükselmektedir. Bu kulelerin arasında sayısız bacalar ve çatının orta kısmında ise bir ışık kulesi bulunmaktadır. Çatı teras şeklinde düzenlenmiştir. Yapının merkezinde, Donjon ortasında üst üste iki sarmal olarak inşa edilen bir çiftli merdiven bulunmaktadır. Merdiven öyle inşa edilmiştir ki, bir sarmaldan yukarı çıkan kişiler, diğer merdiveni kullanan kişilerle hiçbir şekilde karşılaşmamaktadırlar. Merdivenleri, o dönem Kral I. François’nın hizmetinde olan ve mezarı Loire Vadisi’ndeki bir diğer kraliyet şatosu Amboise’da bulunan Leonardo da Vinci'nin tasarladığı tahmin edilmektedir. Merdivenin çevresinde dört adet koridor yer alır. Her koridorun sağ ve sol taraflarında bir kişinin kalabileceği apartmanlar bulunmaktadır. Her katta toplam 8 adet apartman mevcuttur. Chambord Sarayı’nın pek çok yerinde sembolik anlamı olan "F" harfi bulunur. F harfi I. François ve Fransa’yı sembolize etmektedir. Sarayda göze çarpan bir diğer sembol ise ateş püskürten ve ateşle çevrili Semender’dir. „Kendimi onunla besliyorum ve onu kendim söndürüyorum“ (Lat. "Nutrisco et extinguo", Fr. "Je m’en nourris et je l’éteins") anlamını taşır. Chambord Sarayı Loire Irmağı’nın yan kolu olan Cosson Irmağı’nın kanalaştırılmış halinin kenarındadır. Park 32 kilometre uzunluğunda bir duvarla çevrilidir. Parkın 6 kapısı vardır. Av Alanı 5.433 Hektar büyüklüğündedir. Bu Paris’in yüz ölçümüne denk gelmektedir. Günümüzde, Park, Avrupa'nın etrafı çevrilmiş en büyük parkı unvanını elinde bulundurur. Parkta sayısız yaban hayvanı yaşamaktadır. Gezinti sırasında yaban domuzu ya da ceylanları görmek mümkündür. Chambord Sarayı, 1981 tarihinden bu yana kültürel varlık olarak Dünya Miras Listesi’nde yer almaktadır. Sintagma MeydanÄ± Sintagma Meydanı (, , "Anayasa Meydanı"), Atina'nın merkez meydanıdır. Adını ülkenin anayasasından almaktadır. 19. yüzyılda yapılan ve 1934'ten beri Yunan Parlamentosu'na ev sahipliği yapan Eski Kraliyet Sarayı'nın önünde yer almaktadır. Hakkâri Vilayeti Hakkâri Vilayeti, Çölemerik Vilayeti, Hakkâri Sancağı veya Çölemerik Sancağı, Bir Osmanlı müstakil sancağıdır. 1876 yılında kurulmuş 1888 yılında dağıtılmıştır. Vilayetin merkezi Hakkâri'dir. Vilayetin sınırları bugünkü Hakkâri'nin tamamını ve Şırnak'ın Beytüşşebap ve Uludere ilçelerini kapsıyordu. 1864 yılında Teşkil-i Vilayet Nizamnamesiyle Van Eyaleti kaldırılmış sancaklarıyla beraber Van Vilayeti kurulmuştur. 1876'da yeni bir düzenlemeyle Van'dan ayrılıp bağımsız bir vilayet olmuştur. 1888'de vilayet dağıtılıp yeniden Van Vilayetine ait bir sancak olmuştur. Vilayette çok Nasturi ve Süryani vardı. 1902'de Vilayet kaldırıldıktan sonra sancakta Nasturi ayaklanması başladı. Bu ayaklanma sonrası Süryaniler ve Nasturiler, Osmanlı Devleti tarafından sınır dışı edilmiş ve bir daha da gelememişlerdir. Vilayetin kazaları şunlardır: Ridde Savaşları Ridde Savaşları (Arapça: حروب الردة), Muhammed'in ölümü sonrasında kitlesel dinden dönme (irtidad) olaylarını ve bunun üzerine, ilk halife Ebu Bekir tarafından 632-633 yıllarında yapılan askerî harekât ve savaşları anlatır. Olaylar dinî, siyasi ve ekonomik nedenlere dayanmaktadır. Ancak hangi arka plana dayanırsa dayansın, dini dönüşler artık sosyal ve siyasi bir merkez haline gelmiş olan Medine yönetimi tarafından ayaklanma olarak kabul edilecek ve üzerine yürünecektir. 632 yılında Muhammed Bizans üzerine yapılacak geniş çaplı bir harekat için hazırlıkların yapılmasını ister. Toplanan birliklerin başına Zeyd bin Harise'nin genç oğlu Usame bin Zeyd getirilir. Ancak ordu henüz sefere çıkarken Muhammed'in ölüm haberi alınır. Ebu Bekir halife seçilir. Ebu Bekir seferin devam ettirilmesi ile ilgili büyük baskı altında kalır ancak Muhammed'in ölümü sonucu Arabistan coğrafyasında patlak veren isyanlar da büyümektedir. Usama ordunun sefere devam edilmesi durumunda Medine'nin savunmasız kalacağını dile getirse de Ebu Bekir seferde ısrarcı olur. 26 Haziran 632 günü Usama harekete geçer ve Tebük üzerine yürür. Kuzey Arabistan'da yaşanan direniş kırılır. Ordu daha sonra Cevf Bölgesine doğru ilerler. Usama'nın askerî başarılarını gören çok sayıda isyancı kabile Medine'nin otoritesini kabul ederek yeniden İslam'ı benimsediğini açıklar. Usama sonrasında Hristiyan Arap Beni Kalb kabilesi ile Gassanilere saldırarak babasının öcünü alır. Usama daha sonra 40 günlük bir aradan sonra büyük bir ganimetle Medine'ye döner. Dikkatler bu kez Medine yakınlarındaki ayaklanma merkezlerine çevrilir. Bunlardan en önemlileri Medine'nin yakınlarındaki Beni Hatafan, Havazin ve Tayy kabileleridir. Ebu Bekir buralara elçiler göndererek İslam'a bağlı kalmalarını ve zekatlarını vermeye devam etmelerini ister. Usama komutasındaki ordunun şehirden ayrılmasını bekleyen kabileler şehirde çok az savaşçının kaldığını bilerek şehri kuşatmayı planlarlar. Kendisini peygamber ilan eden Tulayha kuvvetlerini toplamaya başlar. 632 yılının Temmuz ayında şehre iyice yaklaşan isyancı ordu saldırıya hazırlanır. İsyancılarla ilgili istihbarat alan Ebu Bekir Medine'nin savunmasını hazırlamaya girişir. Beni Haşim kabilesinden oluşturulan savunma kuvvetinde sonradan önemli zaferler kazanacak olan Talha bin Ubeydullah ve Zübeyr bin Avvam gibi isimler de yer almaktaydı. Ebu Bekir beklenmeyen bir hamle yaparak, ordusuyla saldırıya geçip isyancıları Dhu Hassa bölgesine kadar atar. Ertesi gün Ebu Bekir isyancıları takip eder. Takip sırasında Hibal adlı isyancı komutanının sürpriz saldırısı sonucu şehre geri çekilmek zorunda kalır. İsyancılar tekrar kaybettikleri mevzilere yerleşirler. Medine'de ordusunu yeniden oluşturan Ebu Bekir gecenin karanlığından faydalanarak kuşatmacılara yeniden saldırır. İsyancıları Dhu Kissa bölgesine kadar süren Ebu Bekir 1 Ağustos 632 tarihinde isyanı bastırmış olur. Ebu Bekir bu sırada seferden dönmekte olan Usama komutasındaki ana orduyla 4 Ağustos günü Medine'ye döner. Ana ordunun içinden seçtiği birliklerle yeniden toplanmaya başlayan isyancıların üzerine giden Ebu Bekir, kılıç artıklarını yener ve Tulayha'nın bölgeden ayrıldığını haber alır. 632 yılının Ağustos ayında Ebu Bekir elindeki tüm kuvvetleri değerlendirmeye alarak harekât stratejisini belirler. Ebu Bekir bu harekât öncesi giriştiği muharebeler sayesinde ayaklanmacıları tartma fırsatını yakalamış hem de üstün bir konumda saldırma olanağını elde etmiştir. Ancak Ebu Bekir'in karşısında birden çok düşman bulunur: Tulayha Buzaha'da, Malik bin Nuvaira Butah'da ve Musaylima da Yamamah'dadır. Ayrıca doğu ve güney yönlerinde kıyı şeridi dahil olmak üzere başkaldırı haberleri Bahreyn, Umman ve Yemen başta olmak üzere çok sayıda bölgeden gelmektedir. Ebu Bekir elindeki kuvvetleri böler. En güçlü birlik Halid bin Velid komutasına verilir ve esas vurucu güç olur. Bu birlik en güçlü isyancı ordulara karşı gönderilecek, diğer birlikler görece daha zayıf ayaklanmalarla ilgilenecektir. Ebu Bekir önce Medine çevresini temizledikten sonra ayaklanmaları bastıracak en sona en güçlü ayaklanma olan Müseylime'yi bırakacaktır. Ebu Bekir komutanlarına aşağıdaki talimatı vermiştir: Orta Arabistan bölgesindeki ayaklanma Musaylima tarafından yönlendirilmekteydi. Musaylima güçlü Beni Hanife kabilesinin desteğini almış durumdadır. Daha kuzeyde ise Beni Asad kabilesinin lideri Tulayha'nın başlattığı isyana çeşitli kabileler de destek vermekteydi. Najd'de ise Medine otoritesine karşı ayaklanan kabilelere Malik bin Nuveira komuta etmekteydi. Kendisine karşı sefer hazırlıkları yapıldığını öğrenen Tulayha da hazırlıklara başlar. Ebu Bekir, Tulayha'ya saldırmadan önce gücünü azaltmak için çeşitli yollar deneyerek başarı şansını artırmak ister. Tulayha'yı destekleyen diğer kabilelerin aksine Tayy kabilesi lideri Adi bin Hatim Müslüman'dır. Ebu Bekir ile birlikte kabile önderleriyle görüşen Adi Tulayha'nın safındaki Tayy askerlerinin geri çekilmesini sağlar. Hatta Adi komutasında 500 süvari Halid bin Velid ordusuna dahil olur. Tulayha destekçisi bir başka kabilenin üzerine yürüyen Velid, yine Adi sayesinde kan dökmeden bu kabileyi de kendi safına çeker. Güçlenmiş şekilde ilerleyen Velid 632 yılı Eylül ayında Buzakha Muharebesinde Tulayha'yı yener. Tulayha'nın ordusunun kılıç artıkları da izleyen haftalarda yenilince çok sayıda kabile Ebu Bekir'in otoritesini kabul ettiğini ilan eder. Önüne çıkan Beni Saleem kabilesini de yenen Velid Najd'deki isyancı Beni Tamim kabilesi ve liderleri Malik bin Nuvayrah üzerine yürür. Najd bölgesi de Velid'in zafer haberlerini alır. Beni Tamim kabilesi başta olmak üzere çok sayıda kabile Velid'i ziyaret edip bağlılıklarını bildirse de Beni Yarbu kabilesi ve kabile şefi Malik bin Nuvayrah bağlılığını bildirmez. Malik, Araplar arasında saygınlık belirtisi olan birçok özelliğe sahiptir, iyi bir savaşçı, cömert bir şef ve tanınan bir şairdir. Muhammed'in sağlığında Beni Tamim kabilesinin vergi tahsildarı olarak görevlendirilmiştir. Muhammed'in ölüm haberinin ardından halkından topladığı vergileri iade eder. Halid bin Velid Najd'e vardığında karşısında hiçbir organize silahlı kuvvet bulamaz. Askerlerinden çevre köylere gidip aldıkları emir gereği ezan okumalarını emreder. Malik'in ailesi ezana cevap vermedikleri gerekçesiyle tutuklanır. Velid ile karşı karşıya gelmekten kaçınan Malik, ordusuna ve takipçilerine dağılmalarını söyleyerek yakınlarıyla beraber çöle geri çekilir. Bu sırada Medine'ye para göndermeye kalksa da isyancılık suçundan kurtulamaz. Malik'in yakalandıktan sonra Halid bin Velid tarafından öldürülmesi ve karısının başına gelenler çeşitli tartışmalara yol açmıştır. Ebu Bekir'in talimatları gereği Musaylima ile temas kurmak üzere Yamama bölgesine giden görevli komutan İkrime bin Ebu-Cehil, Velid destek olarak yanına gelmeden muharebeye girmeme talimatı almıştır. Ebu Bekir'in görevi bu şekilde tanımlamasının ardında yatan sebep Musaylima'nın Yamama'da kalmak durumunda kalmasını sağlamaktır. Musaylima hem bölgeden ayrılamayarak sürekli olarak saldırı tehdidini üzerinde hissedecek hem de diğer bölgelere isyan hareketini yayamayacak, Velid'in diğer kabilelerin üzerine yürümesini engelleyemeyecektir. Ancak emri yerine getirmeyen İkrime 632 yılı Eylül ayında izinsizce Musaylima'ya saldırıp başarısız olur. Konuyu haber alan Ebu Bekir planının bozulmasına sinirlenerek İkrime'ı diğer ikincil öneme sahip cephelere gönderir. Ebu Bekir, Musaylima ile ilgilenmek görevini Velid'e verir. Velid'in ordusu Medine'de toplanan yeni Ensar ve Muhacirun birliklerinin katılımıyla güçlenmiştir. Bölgeye İkrime'ı desteklemek üzere gönderilmiş olan ve Velid'i beklemesi emredilen Shurhabil kuvvetleri Velid'i beklemeden saldırınca kazanan yine Musaylima olur. 632 yılı Aralık ayında bölgeye gelen Velid 13 bin kişilik ordusuyla Musaylima'yı Yamama Muharebesinde mağlup eder. Surlarla çevrili Yamama şehri de muharebenin ardından teslim olur. Yamama şehrini merkezi olarak kullanan Velid buradan komşu bölgelere yaptığı seferlerle Orta Arabistan'da duruma hakim olur. 632 yılı Eylül ayında Ebu Bekir, Hudaifa bin Mihsan komutasındaki birlikleri Umman'daki ayaklanmaları bastırması için gönderir. Burada Azd kalibesi ve liderleri Lakit bin Malik ayaklanmıştır. Umman'a giren Hudaifa, düşman karşısında yeterli birliği olmadığını değerlendirince destek beklemeye başlar. İkrime ile gelen destek kuvvetlerin yardımıyla Dibba'da 632 yılı Kasım ayında yapılan Daba Muharebesi ile isyan bastırılır. Lakit savaş sırasında öldürülür. 632 yılı Ekim ayında Suriye ile sınır bölgesindeki isyancı Beni Kalb kabilelerinin üzerine yürüyen Amr bin al-As ilk başlarda başarılı olamasa da Yamama Muharebesinden sonra buraya desteğe gelen Shurhabil ile birlikte bölgede denetimi sağlayacaktır. Yemen bölgesi Muhammed'in zamanında da Medine'nin merkezi otoritesine çeşitli şekillerde baş kaldırmıştır. Kendisini peygamber ilan eden Asvad Ansi sahabelerden Fayruz el-Daylami tarafından öldürülmüştür. Muhammed hayattayken Fayruz Yemen'i idare etmiştir. Ancak Muhammed'in ölümünden sonra Yemen'de yine bir ayaklanma patlak vermiştir. Kays bin Abd Yaghus önderliğindeki isyancılar Müslümanları bölgeden atmak için önce başta Fayruz olmak üzere İslami liderleri öldürme planı yaparlar. Durumu erken haber alan Fayruz San'a'dan kaçarak kurtulacak, binlerce Müslüman da aylarca dağlarda saklanmak durumunda kalacaktır. Sonunda Fayruz birliklerini toplayarak isyancıların üzerine yürüyecek ve muharebede mağlup edecektir. Kays başta olmak üzere ayaklanmacılar teslim olunca bağışlanacaktır. İkrime, Ebu Bekir'in talimatları doğrultusunda Umman'dan sonra Mahra üzerine yürür. Kendisine katılması gereken Arfaja bin Harthama henüz gelmemesine rağmen yerel ayaklanmayı kendi başına bastırır. Abyan'a giderek talimat beklemeye başlar. Yamama Muharebesinin ardından Ebu Bekir, Ala bin Al Hadhrami birliklerini Bahreyn'deki isyancıların üzerine gönderir. Bahreyn'e geçen Ala isyancıların Hajr bölgesinde mevzilendiğini öğrenir. Geceleyin ani bir baskınla isyancıları dağıtsa da yeniden toparlanan isyancıları bu kez sahil bölgesinde tekrar yener. 633 yılı Ocak ayı itibarıyla bölge yeniden Medine denetimine geçer. Ridde Savaşları kapsamındaki büyük ayaklanmaların sonuncusu güçlü Kinda kabilesinin denetimindeki Yemen'in doğusundaki Hadramut'ta olur. İsyan 633 yılı Ocak ayında patlak verir. Hadramut'un Müslüman valisi Ziyad bin Lubaid isyancılara karşı harekâ düzenlese de ayaklanma büyür. Kinda kabileleri Ash'as bin Kays komutasında tamamen ayaklanır. İki tarafın da güçleri birbirine denk olduğu için iki taraf da ilk saldıran olmak istemez. Ziyad destek birliklerini beklemeye başlar, Najran'daki muharebelerden gelen Muhacir bin Abi Umayyah ve İkrime da bölgeye yönlendirilir. Ziyad komutasında birleşen ordular 633 yılı Ocak ayı içinde Ash'as birliklerini yenilgiye uğratır. Ash'as surlarla çevrili Nujair kentine çekilir. Kuşatma altına alınan kent Şubat ayında düşer. Hicret'in 11. yılında Ridde Savaşları sona erecek ve Arabistan topraklarında İslam'ın önü açılacaktır. Tüm Arap toprakları Medine'deki halifenin merkezi otoritesi altına birleşmiş Ebu Bekir büyük bir askerî ve siyasi zafer kazanmıştır. Arap topraklarını denetimi altına alan Ebu Bekir, İslam'ın denetimindeki toprakları genişletme planları yapar. Bundan sonra hedefte güçlü Bizans ve Sasani İmparatorlukları ile aralarında tampon bölge oluşturarak İslam adına yeni topraklar kazanmaktır. Halid bin Velid bu yeni dönem seferlerinde Irak ve Suriye üzerine gönderilecektir. Hoek van Holland Hoek van Holland (ya da Hook van Holland) güneybatı Hollanda’da bir kasaba. Kuzey Denizi kıyısında Nieuwe Waterweg gemi kanalının kuzey yakasında bulunmaktadır. Kasaba Rotterdam Belediyesine bağlı olup 13.92 km²'si kara parçası olmak üzere toplam 16,7 km² yüzölçümüne sahiptir. 1 Ocak 1999’da nüfusu 9.400 olarak tahmin edilmiştir. Komşu kasabaları olarak kuzeydoğusunda Monster, Gravenzande, Naaldwijk ve Delft; Güneydoğusunda Maassluis bulunur. Kanalın diğer tarafında Europoort ve Maasvlakte vardır. Geniş kum sahilinin bir kısmı çevrecilerin kullanımı için belirlenmiş, yaklaşık 18 km sonra Scheveningen’e ulaşmakta olup büyük bir kısmı yaya ve bisiklet kullanıcıları için düzenlenmiştir. Nieuwe Waterweg’in kuzey yakasında kasabanın batı ucuna doğru yaya ve bisikletliler tarafından ulaşılabilen bir dalgakıran kısmı bulunmaktadır. Nieuwe Waterweg üzerinde Rotterdam ve Europoort yakınında Berghaven isimli daha küçük bir gemi barınağı bulunmaktadır. Bu küçük barınak sadece devlet gemileri ve "Hoek van Holland" cankurtarma botları için hizmet vermektedir. Burası II. Dünya Savaşı boyunca Almanların elinde tuttukları en önemli yerlerden oldu. =Ulaşım= Hattın son istasyonu olan ve sahile en yakın olan "Hoek van Holland Strand Tren İstasyonu" ve kasaba merkezine ve feribot terminali ile Berghaven küçük gemi barınağına yakın olan "Hoek van Haven" olmak üzere iki tren istasyonu bulunmaktadır. Tren hattı kasabayı Maassluis, Vlaardingen ve Schiedam üzerinden Rotterdam’a bağlamaktadır. Gün boyunca her yarım saate bir tren bulunmaktadır. Feribot Terminali yolcu terminali ile birlikte Stena Line tarafından işletilmekte ve yolcu araçlarını "Hoek van Holland Tren İstasyonu" ve kasabanın doğu navlun girişine ulaştırmaktadır. 1893’ten beri Hoek van Holland’dan doğu İngiltere'ye işletilen ve sadece II. Dünya Savaşı yıllarında kesintiye uğrayan, biri Harwich Essex'e bir gündüz, bir gece; diğeri Killingholme Lincolnshire’a sadece gece olmak üzere feribot tarifesi bulunmaktadır. 1 Mart 2009’dan beri Harwich 14:30 ve 22:45’te, Killingholme ise 21:15’te hareket etmektedir. Bir yerel feribot RET (Rotterdamse Elektrische Tram) tarafından işletilmekte ve "Hoek van Holland" ile Maasvlakte arasında çalışmaktadır. En yakın A 20 Otobanı (10 km) Rotterdam ve güneyi bağlamaktadır. A 4 Otobanı (17 km) ise Lahey ve Amsterdam’a ulaştırmaktadır. =KaynakÃ§a= Shemale Shemale veya she-male -çoğunlukla- seks endüstrisinde çalışan; erkek cinsel organlarına sahip, ameliyat veya hormon tedavisi ile göğüslerini büyütmüş transseksüel kişileri tanımlamakta kullanılan bir kavram. Transgender topluluğundaki birçok kişi, bu kavramı saldırgan veya küçük düşürücü görmektedir. Transseksüel bir kimseye "shemale" şeklinde hitap etmek, seks işçisi olduğu çağrışımı yapabilir. İngilizce kökenli "she-male" kavramı "she" (kadınlar için birinci tekil şahıs zamiri, o) ve "male" (erkek) sözcüklerinden oluşur. Modern anlamını kazanmadan önce 19. yüzyılın ortalarından beri halk ağzında "agresif kadın" anlamında esprili olarak kullanılmaktaydı. She-male kavramı psikolojide zaman zaman erkekten kadına dönme sürecinde olan, kozmetik olarak kadın görünümü kazanmış ancak henüz cinsel ameliyat olmamış transseksüelleri tanımlamakta kullanılır. Bunun yanı sıra biyolojide dişi karakteristikleri gösteren bazı erkek hayvanlar için she-male sözcüğü zaman zaman kullanılır. Ancak Joan Roughgarden gibi bazı biliminsanları, gynomorphic ve andromorphic gibi bilimsel alternatifler varken aşağılayıcı anlam taşıyan bir sözcüğün tercih edilmesini eleştirmektedir. Barbaburbik Barbaburbik, Bubirdak, Bubirdak veya Bıbulik, havanın uzun süre kapalı kaldığı zamanlarda, sisin ve