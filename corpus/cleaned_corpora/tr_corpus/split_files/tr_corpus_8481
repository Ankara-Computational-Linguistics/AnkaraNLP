Ülkelerinin Soğuğa Dayanıklılık Endeksleri (Meteorolojik Verilere Göre Düzenlenmiştir) : Türkiye'de İl Merkezlerinin Soğuğa Dayanıklılık Haritası Amerikan Bahçivanlık Derneği (American Horticultural Society) tarafından USDA Modeline karşı ileri sürülmüş alternatif bir modeldir.Bu modelde 30 derece (86 °F) aşan günler veya bu değere ulaşan günler hesap edilmekte buna göre bitki yetiştirilebilecek alanlar belirtilmektedir.. ABD için AHS Isı sıcaklık haritası için dipnota bakın. 1971-72 TÃ¼rkiye 2. Futbol Ligi 1971-72 Türkiye 2. Futbol Ligi, günümüzde 1. Lig olarak adlandırılan ligin 9. sezonudur. "Kırmızı Grup" ve "Beyaz Grup" olarak iki ayrı torba oluşturularak oynanan ligden bir üst lige yükselen takımlar Şekerspor ve PTT olmuştur. Gruplarını son iki sırada bitiren İzmirspor, Güneşspor, Toprakofis ve Tarsus İdman Yurdu ligden düşerken Şekerspor ve PTT arasında oynanan şampiyonluk maçını ise Şekerspor kazanmıştır. Maç sonucu şampiyonluğu Şekerspor'un kazanmasına rağmen Türkiye Futbol Federasyonu'nun resmî sitesinde her iki takım da şampiyon olarak ilân edilmiştir. Bu karşılaşma hangi kulübün Gençlik ve Spor Bakanlığı Kupası'na katılacağına karar vermek amacıyla düzenlenmiştir. Bıçakçı Ömer Bıçakçı Ömer Sıkkinî, Akşemseddin ile birlikte, Hacı Bayram-ı Veli'nin önemli öğrencilerindendir. Melâmetîyye/Melâmîyye-î Bayramîyye adındaki tarîkatın kurucusudur. Hacı Bayram'ın Hakk'a yürümesinin ardından, Akşemseddin ve Ömer Dede kendi ayrı şeyhliklerini kurarlar. Akşemseddin, Hacı Bayram Veli'nin Ömer Dede'de bulunan taç, hırka, asa gibi emanetlerini almak ister. Ömer Dede bunun üzerine Akşemseddin'den ertesi gün fakirhanesine gelmesini, emanetleri orada vereceğini söyler. Ömer Dede Akşemseddin'in gelişinden önce evinin bahçesine büyük bir odun yığını yaptırır ve Akşemseddin gelince de odunları tutuşturur. Sonra Akşemseddin'e emanetlerin evde olduğunu, ateşten geçerek emanetleri alabileceğini söyler. Akşemseddin ateşe giremeyince Ömer Dede kendisi ateşten geçerek emanetleri giyinir ve emanetler yanıp kül oluncaya kadar ateşin içinde dolaşır. Bu olay ile Ömer Dede tacı ve hırkayı attığı için Melami olarak tanınır ve 2. devre Melamîliğin kurucusu olur. 1997-98 La Liga 1997-98 La Liga sezonu, 67. La Liga sezonudur. Aşağıdaki kulüpler La Liga 1997-98 sezonunda yer almışlardır: 2011 Tōhoku depremi ve tsunamisi (Japonca: 東北地方太平洋沖地震 "Tōhoku Chihō Taiheiyō-oki Jishin"), 11 Mart 2011'de, Japonya'nın Tōhoku bölgesinde 9,0 M büyüklüğünde gerçekleşen depremdir. Merkez üssü Tōhoku bölgesinin doğu kıyısında, yerin 24,4 km derinliğinde olan deprem; yerel saate göre 14:46'da gerçekleşti. ABD Jeolojik Araştırma Kurumu tarafından ilk etapta 7.9 olarak belirlenen depremin şiddeti sonradan yapılan açıklamayla 8.8, daha sonrasında ise 8.9 olarak belirtildi, son olarak ise Japonya büyüklüğü 9.0'a yükseltti. 9.0 büyüklüğünde olan deprem Japonya'da yaşanan en büyük deprem olduğu; dünyada ise en büyük ilk beş depremin arasında olduğu açıklandı. Japon hükûmeti, felaketi resmi olarak "Büyük Doğu Japonya depremi" (東日本大震災, "Higaşi Nihon Daishinsai") olarak adlandırdı. Deprem sonrasında bölgede yüksekliği 37.9 metreye varan tsunami dalgaları meydana geldi. Tsunami ülkede çok büyük zarara yol açtı. Depremde 15.900 kişi hayatını kaybetti ve 2.531 kişi hâlen kayıp olarak belirtiliyor. Kara ve demiryolları ağır hasar gördü, çeşitli yerlerde yangınlar çıktı ve bir baraj yıkılarak bölgeyi su basmasına neden oldu. Kuzeydoğu Japonya'da 4.4 milyon ev elektriksiz, 1.5 milyon ev ise susuz kaldı, deprem sonucu gıda sıkıntısı da meydana geldi. Deprem sonucu Fukuşima Nükleer Elektrik Santralinde tsunami sonucu kazalar meydana geldi. Deprem sonrasında doğan tsunamilerde, dalgalar saatte 500 km hızla Hawaii'ye ulaştı. 9.0 M büyüklüğündeki bir denizaltı ters fay depremi olan deprem, 11 Mart 2011 tarihinde Japonya saati ile (JSİ) saat 14:46'da (05:46 UTC) batı Pasifik Okyanusu'nda ve nispeten sığ olan 32 km'lik bir derinlikte meydana geldi. Merkezi Japonya'nın Tōhoku bölgesindeki Oşika Yarımadası'nın 72 km doğusunda olan deprem, yaklaşık altı dakika sürdü. Depreme en yakın büyük şehir, Honşu adasındaki 130 km uzaklıkta bulunan Sendai'ydi. Deprem Tokyo'dan 373 km uzaklıkta meydana geldi. Depremden önce büyük sayıda öncü deprem ve depremden sonra yüzlerce artçı deprem meydana geldi. İlk öncü deprem 9 Mart günü 7.2 M büyüklüğünde, ana depremin meydana geldiği yerden 40 km uzakta meydana geldi. 6.0 büyüklüğünü geçen üç öncü deprem daha 11 Mart günü oldu. Depremden sonra saat JSİ saat 15:06'da 7.0 M, JSİ 15:15'te 7.4 ve JSİ 15:26'da 7.2 büyüklüğünde artçı şoklar meydana geldi. Ana depremden beridir büyülüğü 4.5'in üzerinde olan 800'den fazla artçı şok meydana geldi. ABD Jeolojik Araştırmalar Kurumu (USGS) müdürü Marcia McNutt, artçı şokların Omori kanununu izlediğini ve yıllarca devam edip zaman içinde durulacaklarını belirtti. Depremden bir dakika önce Japonya çapında binden fazla sismometre içeren Deprem Erken Uyarı Sistemi milyonlarca kişiyi şiddetli bir deprem olacağı yönünde uyardı. Japonya Meteoroloji Ajansı, bu erken uyarının pek çok hayat kurtardığına inandığını açıkladı. En başta USGS tarafından 7.9 M olarak duyurulan depremin büyüklüğü, kısa bir süre sonra 8.8'e, daha sonra 8.9'a ve en sonunda 9.0'a yükseltildi. Pasifik Tsunami Uyarı Merkezi'nden Gerard Fryer depremden hemen sonra büyüklüğü 9.1 olarak tahmin etse de, bu görüş geniş bir katılım bulmamış, özellikle USGS tarafından kabul edilmemiştir. Deprem Pasifik levhasının Honşu'nun altındaki tartışma konusu olan bir levhanın altına battığı yerde meydana geldi. Yılda 8-9 santimetrelik bir hızla hareket eden Pasifik levhası, Honşu'nun altındaki levhanın altına inmekte ve büyük miktarda enerji üretmektedir. Bu hareket bir sismik olaya yol açacak kadar bir gerginlik birikene kadar üstteki levhayı da aşağıya doğru iter. Deprem deniz tabanının birkaç metre yükselmesine neden oldu. Bu büyüklükteki bir deprem genelde 480 km'den büyük bir kırık uzunluğuna sahiptir, bu da uzun ve nispeten düz bir fay yüzeyi gerektirir. Bu bölgedeki levha sınırı ve batma bölgesi pek düz olmadığından depremin büyüklüğünün 8.5'ten büyük olması alışılmışın dışındadır, bu nedenle depremin büyüklüğü bazı sismologları şaşırtmıştır. Depremin merkezi Iwate ili açıklarından Ibaraki ili açıklarına kadar uzanıyordu. Japonya Meteoroloji Ajansı depremin Iwate'den Ibaraki'ye kadar 500 km uzunluğunda ve 200 km genişliğinde bir fay bölgesini kırmış olabileceğini belirtti. Yapılan analizler depremin üç olaydan oluştuğunu gösterdi. Depremin büyük bir tsunami yaratan bir başka deprem olan ve 8.6 büyüklüğünde yüzey dalgası magnitüdü olan 896 Sanriku depremi ve tsunamisi ile aynı işleyiş biçimine sahip olabileceği belirtiliyor. Deprem 1.9±0.5×10 julluk yüzey enerjisi açığa çıkardı, bu enerji sallantı ve tsunami şeklinde harcandı; açığa çıkan enerji miktarının 9.1 büyüklüğündeki 2004 Hint Okyanusu depremi ve tsunamisinin neredeyse iki katı olduğu belirtildi. McNutt, bir röportajda, "Eğer bu depremden ortaya çıkan yüzey enerjisini kontrol edebilseydik, Los Angeles büyüklüğündeki bir şehre bir yıl boyunca enerji sağlayabilirdik" dedi. Depremde açığa çıkan toplam enerji miktarı yüzey enerjisinin 200 bin katıydı ve USGS tarafından 3.9×10 olarak hesaplandı, bu da 2004'tekinden biraz daha azdır. Bu 9320 gigaton TNT'ye ve Hiroşima'ya atılan atom bombasından açığa çıkan enerjinin yaklaşık 600 milyon katına eşdeğerdir. Tōhoku depremi ile Dünya’nın ekseninin 15 santim kaydığı, eksendeki bu kayma sonucu 24 saatlik bir günün 1.8 mikrosaniye (bir saniyenin milyonda biri) azaldığı jeofizik uzmanları tarafından belirtildi. Keza 2004 yılı Sumatra depremi ve 2010 yılı Şili depremleri için de, Dünya eksenini kaydırdığı bilim insanlarınca söylenmişti. Ayrıca Japonya adasının, kuzeydoğu yönünde 2,4 metre Tōhoku depreminin merkezine doğru kaydığı açıklandı. Tokyo civarındaki, özellikle Chiba'daki deniz doldurularak elde edilen bölgelerde toprak sıvılaşması belirgin bir biçimde gözlemlendi. Bu nedenle yaklaşık 30 bina yıkıldı, 1046 bina çeşitli derecelerde hasar gördü. Kyushu'daki Shinmoedake yanardağı depremden iki gün sonra patladı. Yanardağ daha önce Ocak 2011'de patlamıştı, martta meydana gelen patlamanın depremle ilişkili olup olmadığı bilinmiyor. Antarktika'da sismik dalgaların Whillans Buz Akıntısı'nın 0.5 metre kadar kaymasına yol açtığı da bildirildi. NASA'da çalışan bir araştırma ekibinin başkanı olan Dr. Richard Gross, ekibi için 1.8 mikrosaniyelik bir kaymanın bile önemli olduğunu, bunun Mars'a giden bir uzay aracının yönlendirilme biçimini etkilediğini belirtti. Gross, değişiklikleri hesaba katmamanın görevin başarısızlıkla sonuçlanması anlamına gelebileceğini söyledi. Deprem, Japonya'nın tüm Pasifik kıyısı boyunca çok büyük bir zarara yol açmış olan büyük bir tsunamiyi tetikledi. Dalgaların yüksekliği Tarō'da ise 37.9 m, Ōfunato'da ise 23 metre olarak kaydedildi. Tsunami tüm Pasifik'e yayıldı, Güney ve Kuzey Amerika'da, Alaska'dan Şili'ye kadar olan bölgede tsunami uyarıları verildi, bu bölgelerde tsunami görülmesine karşın etkileri küçüktü. Şili'nin Pasifik kıyısı 17,000 kilometrelik uzaklıkla en uzak yerlerden biriydi, buna rağmen ülkede yüksekliği iki metreye varan dalgalar görüldü. Japonya Meteoroloji Ajansı tarafından verilen tsunami uyarısı en yüksek seviyeydi, en az 3 m yüksekliğindeki bir "büyük tsunami" olarak nitelendirilmişti. Gerçek yüksekliğine ilişkin tahminler değişmekteydi, en yüksek tahmin 10 m ile Miyagi'deydi. Tsunami ülkede yaklaşık 470 kilometrekarelik bir alanı sular altında bıraktı. Deprem, Japonya saati ile (JSİ) 14:46'da, Japonya'nın en yakın kıyısının 67 kilmoetre açığında meydana geldi ve dalgaların ilk ulaşacağı bölgeye 10 ile 30 dakika içinde ulaşacağı, sonra da daha kuzeyde ve güneydeki bölgeleri etkileyeceği bildirildi. Depremin üzerinden bir saat geçmesinden hemen sonra, Japonya saati ile saat 15:55'te, Miyagi ilinin kıyısına yakın olan Sendai Havalimanı'nı dalgaların vurduğu gözlemlendi. Dalgalar uçak ve arabaları sürükledi, ilerlerken pek çok binayı bastı ve yıktı. Tsunaminin Sendai Havalimanı'nın içinde ve çevresinde yol açtığı zarar bir NHK Haber helikopteri tarafından görüntülendi, görüntülerde yaklaşan dalgalardan kaçmaya çalışan ve dalgaların içine alınan araçlar görülebilmektedir. 4 metrelik bir tsunami Iwate ilini vurdu. Sendai'deki Wakabayashi-ku da ciddi bir şekilde dalgalar tarafından vuruldu. 2004 Hint Okyanusu depremi ve tsunamisinde olduğu gibi, Japonya'da da 2004 tsunamisinden çok daha yerel olsa bile tsunami, depremden çok daha fazla zarara yol açtı. Tsunaminin "bütün olarak kasabaları süpürdüğü"ne ilişkin haberler vardı, bunlardan biri 9500 kişinin kaybolduğu Minamisanriku'ydu. 14 Mart tarihine kadar kasabada toplam bin ceset bulunmuştu. Tsunamiden ölenlerin sayısının bu denli fazla olmasınının bir sebebi de, dalgaların beklenmedik derecede yüksek olan boyutlarıydı. Tsunaminin vurduğu pek çok şehirdeki tsunami setleri dalgaların yüksekliğinden daha küçüktü. Ayrıca dalgalara yakalanan pek çok kişi dalgalardan kaçabilmek için yeterince yüksekte olduklarını düşünümüştü. Kuji ve Ōfunato "tamamen yıkılmış ve orada bir kasaba olduğunu dair hiçbir işaret kalmamıştı". Gelen haberlere göre dalgaların üç katlı bir bina yüksekliğinde olduğu Rikuzentakata kasabası da yıkılmıştı. Gelen haberlere göre tsunamide zarar gören kasabaların arasında Kamaishi, Miyako, Ōtsuchi, ve Yamada (Iwate ilinde), Namie, Sōma ve Minamisōma (Fukuşima ilinde) ve Higashimatsushima, Onagawa, Natori, Ishinomaki, and Kesennuma (Miyagi ilinde) vardır. Tsunaminin en ciddi etkileri kuzeyde Erimo'dan güneyde Ōarai'ye kadar olan 670 kilometrelik bir kıyı şeridinde hissedildi ve bölgedeki zararın çoğu depremi izleyen saat içerisinde meydana geldi. Ōarai yakınlarında tsunamiden kaynaklanan dev bir anafor görüntülendi. Tsunami Miyagi'ye bağlı Miyatojima adasına olan köprüyü tamamen önüne katarak götürdü ve 900 ada sakini mahsur kaldı. İki metre yüksekliğindeki bir tsunami depremden iki saat sonra Chiba ilini vurdu ve Asahi gibi şehirlerde hasara yol açtı. 13 Mart 2011'de, Japonya Meteoroloji Ajansı (JMA) Japonya kıyılarındaki tsunami gözlemlerini yayımladı. Tsunami dalgaları, aşağıdaki yerlerde 3 metrenin üzerine ulaşmıştı: Bu veriler, JMA'nın Japonya kıyısı boyunca bulunan kayıt istasyonlarından elde edildi. Pek çok bölge ayrıca 1 ila 3 metre uzunluğunda olan tsunami dalgalarından etkilendi ve JMA raporu "Bazı yerlerde dalgaların yüksekliği bu verilerden daha yüksek olabilir" diye bir not içermekteydi. İlk kaydedilen tsunami dalgası verilerinin zamanları 15:12 ila 15:21 arasında değişmekteydi, bu da depremden 26 ila 35 dakika sonraydı. Rapor ayrıca tsunami gözlem detaylarını ve dalgalardan etkilenen kıyıların ayrıntılı haritalarını içermekteydi. 23 Mart 2011'de, Liman ve Havalimanları Araştırma Enstitüsü, telemetri ile aşağıdaki verileri elde etti: Yokohama Ulusal Üniversitesi ve Tokyo Üniversitesi'nden ortaklaşa bir araştırma ekibi, Ōfunato'daki Ryōri Körfezi'ndeki tsunaminin 29.6 m yüksekliğinde olduğunu bildirdi. Ekip, körfezin üzerindeki yüksek kayalıklarda dağılmış balıkçılık ekipmanları buldu. Tarō, Iwate'deki ölçümlerde, Tokyo Üniversitesi'nden bir araştırmacı kıyıdan 200 m uzaktaki bir tepede 37.9 metre yüksekliğindeki dalgalar tespit etti. Bu, Japonya tarihinde 1896 Meiji-Sanriku depremindeki 38.2 metrelik tsunamiden sonra en yüksek ikinci tsunami olmuştur. Depremden kısa bir süre sonra Hawaii'deki Pasifik Tsunami Uyarı Sistemi (PTWC) Pasifik Okyanusu'ndaki bazı bölgeler için tsunami uyarısı yaptı. Saat 07:30'da (UTC), tüm Pasifik'i kapsayan geniş kapsamlı bir tsunami uyarısı yaptı. Rusya, Kuril Adaları'nda kıyıya yakın bölgelerde yaşayan 11 bin vatandaşını tahliye etti. ABD Batı Kıyısı ve Alaska Tsunami Uyarı Sistemi, Kaliforniya'nın büyük kısmındaki kıyı bölgeleri, Oregon'un tamamı ve Alaska'nın batısı için bir tsunami uyarısında bulundu ve Alaska'nın Pasifik Kıyısı, Washington eyaleti ve Kanada'daki Britanya Kolumbiyası'nı kapsayan bir tsunami önlem tavsiyesi yayınladı.. Kaliforniya ve Oregon'da bazı bölgeleri 2.4 metreye kadar varan dalgalar vurdu, bunlar limanlar ve iskelelere zarar verip 10 milyon dolarlık zarara yol açtı. Kanada'daki Vancouver Adası'nı bir metrelik dalgalar vurdu; bu kıyıdaki bazı bölgelerin boşaltılmasına ve deniz ulaşımının 12 saatliğine yasaklanmasına yol açtı, bu da ada sakinlerinin işlerine gidememelerine neden oldu. Filipinler'de 0,5 metreye kadar ulaşan dalgalar ülkenin doğusunu vurdu. Endonezya'daki Jayapura'da bazı evler hasar gördü. Papua Yeni Gine'nin Doğu Sepik ilindeki Wewak kasabasındaki Boram Hastanesi tsunamiden zarar gördü, 4 milyon dolarlık zarara uğrayan hastanedeki yüz hasta dalgalar ulaşmadan önce tahliye edildi. Hawaii'de sadece altyapı 3 milyon dolarlık zarar gördü, oteller gibi özel mülklere gelen zararlarla birlikte toplam zararın on milyonlarca dolara ulaştığı tahmin edildi. Midway Atolü'ndeki bazı adacıkları tamamen sular altına gömen 1.5 metre yüksekliğindeki bir tsunami adacıklarda kuluçkaya yatmış olan 110 bin su kuşunu öldürdü. Güney Pasifik'teki Tonga, Yeni Zelanda gibi ülkeler ve Amerikan Samoası ile Guam gibi bazı adalarda beklenenden büyük dalgalar gözlemlendi; fakat bunlar büyük bir zarara yol açmadı. Buna rağmen Guam'da bazı yollar kapatıldı ve düşük rakımlı bölgeler tahliye edildi. Çoğunluğu tsunamiden dolayı meydana gelen zarar çok büyük boyutlardaydı. En kötü biçimde etkilenen kasabaların görüntülerinde neredeyse sadece enkaz yığınları görülebilmekteydi. İlk günlerdeki tahminler sadece depremden kaynaklanan zararın 14.5 ila 34.6 milyar Amerikan doları olduğunu ortaya koydu. İlerleyen günlerde zararın 300 milyar doları bulabileceği ve bunun felaketi dünya tarihindeki en fazla mali zarara yol açan felaket yapacağı tahmin edildi. Mehmet Serdar Şenkaya (d. 28 Temmuz 1961, Bolu), Türk futbolcudur. Orta saha oyuncusu olarak Sakaryaspor'da parladı ve yeşil-siyahlı takımın 1986-87 sezonunda rekor averajla Türkiye İkinci Futbol Liginde şampiyon olarak bir yıl aradan sonra Birinci Lige dönmesinde, 1987-88 sezonunda ise Federasyon Kupası şampiyonu olmasında ve aynı sezon Cumhurbaşkanlığı Kupası'nda oynamasında pay sahibi oldu. 9 Mart 1988 tarihinde Federasyon Kupası'nda Sakaryaspor'un Fenerbahçe'yi İstanbul'da 5-1 yenerek 81 yıl içinde sarı-lacivertli takıma bir Anadolu takımı karşısında aldığı en ağır yenilgiyi tattırdığı maçta 2 gol attı. Sezon sonunda ise o kadroda yer alan Oğuz Çetin, Aykut Kocaman ve Turhan Sofuoğlu ile birlikte sarı-lacivertli takıma transfer oldu . Aynı kadro bir tur sonra da Beşiktaş'ı 4-0 yenerken, siyah-beyazlı takıma da Kupa'da 21, genel olarak da 8 yıl sonra en ağır mağlubiyett tattırmıştı. Fenerbahçe'deki ilk sezonunda 23 maçta forma giyerek 1 de gol atan Şenkaya, özellikle Federasyon Kupası yarı finalinde Malatyaspor'a 2-1 kaybedilen maçta takımının tek golünü atarak deplasmanda gol avantajıyla finale çıkmasını sağladı. Fenerbahçe'de 1988-89 sezonu Türkiye Ligi ve Başbakanlık Kupası, 1989-90 sezonunda ise Cumhurbaşkanlığı Kupası sevinci yaşayan Şenkaya ikinci sezonunda ağır sakatlık geçirerek yeşil sahalardan uzak kaldı. 1990-91 sezonunda 11 maçta kadroya girebilen Şenkaya, 1991-92 sezonunda eski takımına döndü ve futbolu da 1993 yılında bu takımda bıraktı . Şenkaya, millî formayı giyme olnağı bulamadı. Floransa ili Floransa ili (), İtalya'nın orta kesiminde, Toskana bölgesine bağlı bir ili. Merkezi, ile adını veren Floransa'dır. Floransa'nin ilk il oluşu, 1848'de, o dönem Toskana Büyük Dükalığı'nın merkezi olan Floransa civarındaki tarihi Floransa Cumhuriyeti ve Floransa Dükalığı arazileri üzerinde gerçekleşmiştir. Bu il 1860'ta İtalya'nın birleştirilmesinden sonra devam etmiş ve İtalya Krallığı'nın yerel idaresini kanunlaştıran 1865 tarihli kanunla da il statüsünü korumuştur. Zaman zaman eski ilin bazı komünleri ayrılarak yeni iller kurulmuş ve Floransa ili küçülmüştür. Bunlar sırasıyla 1923'te Forli ili, 1925'te Pisa ili, 1927'de Pistoia ili ve 1992'de Prato ilidir. Floransa ilinin kuzeyinde ve doğusunda hepsi Emilia-Romagna Bölgesi'ne bağlı olan Bologna ili, Forli-Cesena ili ile Ravenna ili, güneydoğusunda Arezzo ili, güneyinde Siena ili ve batısında Pisa ili, Pistoia ili ile Prato ili bulunur. İl arazilerinin çoğunluğu Arno Nehri ovasında bulunur ve Floransa şehri civarında masif, kontrolsüz ve düzensiz olarak şehirleşmiştir. Fakat son yıllarda bu ildeki Toskana kırsal ve tarımsal arazilerini korumak için birçok kontrol tedbirleri alınmıştır. Aynı zamanda ilin kuzeydoğusunda bulunan Apeninler'deki dağlık araziler de genellikle bu düzensiz şehirleşme akımı dışında kalmıştır. Floransa ili nüfusu (28.5.2010 verileriyle) 993.759 kişi olup, alanı 3.514 km² ve nüfus yoğunluğu 281,8 kişi/km²'dir. Floransa ilinin 42 belediyesi bulunmaktadır. İlin nüfusu (31.9.2008 verileriyle) 10.000 kişiyi aşan büyük belediyeleri şunlardır: Venezia ili Venezia ili, İtalya'nın kuzeydoğu kesiminde, Veneto Bölgesi'ne bağlı bir ili. Merkezi, ile adını veren Venedik şehridir. Venezia ilinin doğusunda Adriyatik Denizi, kuzeydoğusunda Friuli-Venezia Giulia Bölgesi'ne bağlı Udine ili ile Pordenone ili, güneyinde Rovigo ili ve batısında Padova ili ile Treviso ili bulunur. Venezia ili 2.462 km² lik bir alana ve (20.11.2010 tahminlerine göre) 863.013 kişilik bir nüfusa sahiptir. 44 adet komünü vardır. İlde "İtalya Şehri" (Città d'Italia) statüsüne sahip şehirler Chioggia (antik beratıyla), Eraclea (2 Subat 2007'den itibaren), Jesolo (31.3.1983'ten itibaren), Mestre (1923'te Venedik sehrinden ayrilmasindan itibaren), Mirano (13 Haziran 2002'den itibaren), Portogruaro (26 Kasım 1835'ten itibaren), San Donà di Piave (21 Mayıs 1942'den itibaren) ve Venedik'tir (antik devlet). Nüfusu 10.000'den büyük olan komünler şunlardır: Monza ve Brianza ili Monza ve Brianza ili (İtalyanca: "Provincia di Monza e della Brianza"; Monza ve Brianza lehçesi: "Pruvincia de Mùnscia e da la Briansa"), İtalya'nın kuzeybatısında, Lombardia bölgesine bağlı bir ili. Merkezi, Monza şehridir. İlin yüzölçümü 405,49 km² olup, bu ile bağlı olan 55 komün bulunur. Monza ve Brianza ili, 11 Haziran 2004'te İtalyan Parlamentosunun çıkardığı bir kanunla, Milano ili'nden 55 beldenin ayrılmasıyla kurulmuştur. İlk il meclisi seçimlerinin yapılması ile Haziran 2009'da efektif olarak il olmuştur. Fakat ile ait bazı idareler hâlâ Milano ili idarelerinden ayrılmamıştır. Yeni Monza ve Brianza ilinin merkezi olarak seçilen Monza şehri, Lombardlar Krallığı'nda kraliçe Teodolinda (hükümdarlığı yak. 570-628) ve Kral Agilulfo (hükümdarlığı 591-616) dönemlerinde kralın yazlık ikametgâhı ve idare merkeziydi. Monza ve Brianza ilinin kuzeyinde Lodi ili ile Como ili, batısında Varese ili ve doğusu ile güneyinde Bergamo ili ile Milano ili bulunur. Monza ve Brianza ili nüfusu (31.10.2010 verilerine göre) 847.504 kişi olup nüfus yoğunluğu 2.090 kişi/km² olur. Monza ve Brianza ilinin 55 belediyesi bulunmaktadır. Nüfus büyüklüğüne (30.9.2010 verilerine göre) göre ilin, nüfusu yaklaşık 20.000 olan belediyeleri şunlardır: Cagliari ili Cagliari ili (), İtalya'nın Sardinya Özerk Bölgesine bağlı bir ili. İle adını veren ve ilin merkezi olan Cagliari şehri Sardinya Özerk Bölgesi'nin de başkentidir. 2001 tarihli 9 sayılı kanunla ve 2005'ten itibaren geçerli olarak Sardinya'nın yerel yapılanması değiştirilmiştir. Bölgede bulunan il sayısı 4'ten 8'e çıkarılmış ve Cagliari ili şu değişikliklere uğramıştır: Böylelikle 2001'den beri Cagliari ilinin 66 komünü bulunmaktadır. Sardinya Adası'nın güneyinde bulunan Cagliari ilinin doğusunda Akdeniz, kuzeyinde Nuoro ili, Ogliastra ili ile Oristano ili ve batısında Carbonia-Iglesias ili ile Medio Campidano ili bulunur. Cagliari ili nüfusu (30.4.2010 verileri itibarıyla) 561.727 kişi olup ilin alanı 4.596 km² ve nüfus yoğunluğu 121,22 kişi/km² olur. Cagliari ilinin 66 komünü bulunmaktadır. Bunlardan resmî kararlarla "Città d'İtalia" (İtalya Şehri) statüsü taşıyanlar şunlardır: Cagliari (1324'ten beri) ve Quartu Sant'Elena (1959'dan beri). Nüfus büyüklüğü (30.4.2008 verileri itibarıyla) sırasına göre ilde bulunan nüfusu yaklaşık 10.000 olan büyük belediyeler şunlardır: Latina ili Latina ili (), İtalya'nın orta kesiminde Lazio Bölgesi'ne bağlı bir ilidir. Merkezi, ile adını veren Latina'dır. Latina ilinin güneyinde Tiren Denizi, kuzeyinde Frosinone ili, güneybatısında Roma ili ve güneydoğusunda Campania Bölgesi'ne bağlı Caserta ili bulunur. İlin kuzey kesimleri eskiden sıtma kaynağı olan Pontine Bataklıkları'ndan oluşmaktadır. Bu bataklık arazi 1920'li yılların sonlarında ve 1930'lu yıllarda kanallaştırılıp, bataklıkların çoğu kurutulmuş ve yeni tarım arazileri ve şehirler oluşturulmuştu. Bu arazilere Agro Pontine adı verilmektedir. II. Dünya Savaşı çarpışmalarında bu kontrol mekanizmaları büyük hasara uğrayıp arazi tekrar bataklıklaştı. Sonradan büyük uğraşlarla bataklıklar yeniden kurutuldu ve günümüzde bu eski bataklık arazinin korunup suların kontrol edilmesi hala devam etmektedir. Latina ili nüfusu (31.5.2010 verileri itibarıyla) 552.938 kişi olup yüzölçümü 2.251 km² ve nüfus yoğunluğu 245,6 kişi/km² olur. Latina ilinin 33 komünü bulunmaktadır. Bunlardan resmen "Città d'İtalia" (İtalya Şehri) statüsü taşıyan tek komün Latina'dir Nüfus büyüklüğü (1.1.2009 verileri itibarıyla) sırasına göre ilde bulunan nüfusu yaklaşık 10.000 olan büyük belediyeler şunlardır:: DNA (anlam ayrımı) DNA, aşağıdaki anlamlara geliyor olabilir. Philaeus Philaeus, Salticidae familyasından 13 türü olan bir örümcek cinsidir. "Cins teşhis karakteri": Opisthosoma’da geniş, boyuna ve örü memelerine kadar uzanan siyah bir bant mevcut, yan taraflar dişide kahverengimsi, erkekte ise parlak kırmızı. Esas olarak Akdeniz ile Batı Afrika'da yayılım gösterir. Palearktik bölgede ve Çin'de de görülür. İki türü Yeni Dünya'da bulunur. Türkiye'de tek türü bulunur: "Philaeus chrysops" Philaeus chrysops Philaeus chrysops, Salticidae familyasından bir örümcek türü. Latince bilim adındaki "chrysops" ('altın göz') epiteti, erkeklerindeki opistosoma (karın) bölgesinin içi siyah olan kırmızı (ya da turuncu) renkte göz biçimli deseninden dolayı verilmiştir. Boy uzunluğu 7–12 mm. Erkekler genelde 5 mm uzunluğundadır. Prosoma parlak siyah. Pedipalp’ler dikkat çeker derecede beyaz kıllar ile örtülü. Gözlerin etrafı beyaz kıllar ile çevrili. I. ve II. yürüme bacaklarının tibia ve metatarsus’ları kırmızımsı kahverengi kıllar ile örtülü, III. ve IV. bacakların tibia ve metatarsus’ları sarımsı kahverengi, diğer segmentler beyazımsı veya açık renk kıllar ile örtülü. Opistosoma parlak kırmızı dorsum’un orta yerinde boyuna siyah bir bant yer alır, bu bant arka uca doğru giderek daralır. Erkek palpal organ tibial apophysis’i diken şeklinde olup ampül median apophysis’i belirgin kamçılıdır. "Tür teşhis karakteri" : Prosoma parlak siyah, pedipalp’ler beyaz, yürüme bacaklarından ilk iki çiftin tibia ve metatarsus’ları kırmızımsı kahverengi, diğerlerinin ise tibia ve metatarsus’ları sarımsı kahverengi kıllar ile örtülü, diğer segmentler beyazımsı renkte; opisthosoma parlak kırmızı, dorsum’da boyuna siyah bir bant mevcut. Taş, kaya ve tuğla yığınları üzerinde rastlanır. Yere yakın odunsu bitki yaprakları üzerinde de rastlamak mümkündür. Sıcak lokaliteleri tercih eden bir türdür. Palearktik bir türdür. Güney Avrupa'da yaygındır. Güney Çin'de de görülür. Türkiye'de Ege, Marmara, İç Anadolu, Akdeniz ve Karadeniz Bölgeleri’nden kaydedilmiştir. Marpissa Marpissa, Salticidae familyasından 52 türü olan bir örümcek cinsidir. "Cins teşhis karakteri" : Sternum oval, önde dar ve genişlik labium kadar, I. coxa’lar arası açıklık coxa’lardan birinin genişliği kadar. Avrasya ile Yeni Dünya'da yayılım gösterir. Türkiye'de 3 türü bulunur: Büyük Ayı Cüce Galaksisi Büyük Ayı Cüce Gökadası aşağıdakilerle ilgilidir: Marpissa nivoyi Marpissa nivoyi, Salticidae familyasından bir örümcek türü. Erkekte boy uzunluğu 4–5 mm. Prosoma kahverengi, gözlerin etrafı beyaz kılllar ile çevrili. Arka gözlerden opisthosoma’ya doğru beyaz iki boyuna bant uzanır. lk yürüme bacakları siyah ve kuvvetli, diğerlerinden farklı olarak sadece öne yönelik. Bu örümcek bu özellikleri ve geriye doğru manevra yapabilmesiyle akrepleri andırır. Opisthosoma elips şeklinde, hafif uzunca beyaz bantların yan taraflarında yine beyaz benek çiftleri mevcut. Erkek palpal organ tibial apophysis büyük bir diken şeklinde, ampul median apophysis’i büyük ve ampul ortası hafif şişkin bir lobut şeklinde. "Tür teşhis karakteri" : Boy uzunluğu 4–6 mm, prosoma kahverengi, arka gözlerden opisthosma’ya doğru beyaz boyuna iki bant uzanır, bu bantlar biraz daha geniş olarak opisthosoma’da da devam eder, bu bantların yan taraflarında yine beyaz benek çiftleri mevcut. Bataklık alanlarda, sahillerde, akarsu ve göl kenarlarındaki kumsallarda görülür. Palearktik bir türdür. Avrupa ile Kuzey Afrika'da görülür. Türkiye'de Marmara, Akdeniz, Doğu Anadolu ve Karadeniz Bölgeleri’nden kaydedilmiştir. Gürgan Havaalanı Gürgan Havaalanı (IATA: GBT, ICAO: OING), İran'nın Gülistan Eyaleti'nin merkezi Gürgan şehrinin 6 km kuzeyinde yer alan bir havaalanıdır. Havaalanından Tahran, Meşhed ve Zahedan şehirlerine uçuşlar yapılmaktadır. 14/32 yönünde 2,298 x 45 m (7,540 x 148 ft) boyutlarında bir piste sahiptir. Hamedan HavaalanÄ± Hamedan Havaalanı (Farsça:فرودگاه همدان )(IATA: HDM, ICAO: OIHH), İran'nın Hamedan şehrine hizmet veren bir havaalanıdır. 10/28 yönünde 3,234 x 45 m (10,611 x 148 ft) boyutlarında bir piste sahiptir. Harg HavaalanÄ± Harg Havaalanı (IATA: KHK, ICAO: OIBQ), İran'nın Harg Adası'na hizmet veren bir havaalanıdır. 14/32 yönünde 1,805 x 45 m (5,922 x 148 ft) boyutlarında bir piste sahiptir. Büyük Ayı Cüce Galaksisi I Büyük Ayı Cüce Galaksisi I (UMa I dSph) Büyük Ayı takımyıldızı yönünde yaklaşık olarak 330.000 ışık yılı uzaklıkta bulunan bir yuvarsı cüce galaksi. Beth Willman ve diğer astronomlardan oluşan bir ekip tarafından 2005 yılında keşfedilmiştir. Samanyolu'nun uydu galaksisidir. Küçük bir cüce galaksidir ve sadece birkaç bin ışık yılı çapı vardır. Altılık Cüce Galaksisi'ne benzer bir galaksi olarak tanımlanmıştır. Her iki galaksi de yaşlı ve metal fakiridir. Samanyolu'nun en büyük ve en parlak uydu galaksisi olan Büyük Macellan Bulutu'ndan iki kat daha uzaktadır. 1949 yılında Edwin Hubble tarafından keşfedilen ve "Büyük Ayı Cücesi" olarak adlandırılan başka bir cisim daha vardı. Bu cisim Palomar 4 olarak belirlenmiştir. Kendine mahsus görünümü nedeniyle bir süre yuvarsı cüce veya eliptik cüce galaksi olarak düşünülmüştü. Ancak bugün, galaksimizden çok uzak bir küresel yıldız kümesi olduğu tespit edilmiştir. Hoy Havaalanı Hoy Havaalanı (Farsça:فرودگاه خوی)(IATA: KHY, ICAO: OITK), İran'nın Batı Azerbaycan Eyaleti'ne hizmet veren bir havaalanıdır. 15/33 yönünde 2,801 x 30 m (9,190 x 98 ft) boyutlarında bir piste sahiptir. Cucumis metuliferus Boynuzlu kavun (Cucumis metuliferus), Afrika boynuzlu kavunu ya da kavun, jelli kavun, hedged gourd, İngiliz Domatesi, melano, ya da kiwano veya "cherie" gibi adlarla bilinir. Güney ve Orta Afrika’da doğal olarak yetişen tek yıllık tırmanıcı bir bitkidir. Çevre düzenleme, güzel görünüşü ve meyvesi için İsrail, Kenya, Yeni Zelanda, ve Amerika'da yetiştirilir. Türkiye'ye yeni gelmiştir. Manisa, Alanya gibi yerlerde yetiştirilmektedir. Alanya kavunu adıyla da tanıtımı da yapılmaktadır. Meyvesinin tadı salatalık, kabak arası veyahut salatalık, muz, limon karışımı bir lezzet olarak tanımlanmaktadır. Yaprakları tüylü olup ovaldir. Monoik çiçekleri vardır ve kendi kendini tozlayabilir. Boynuzlu kavun olarak bilinen kiwano oval 10 cm çapında ilginç görünüşlü bir meyveye sahiptir. Olgunlaştığında sarımsı portakal renkli kabuk ve kabuk üzerinde mahmuzlar (çıkıntı, boynuz) vardır. Sulu, etli meyve içinde tohumlar bulunur. Tohumlar jelimsi bir madde ile sarılıdır. Meyvesi çiğ ya da meyve suyu şeklinde değerlendirilir. Tohum yoluyla yetiştirilir. Afrika'da yetiştirilen geleneksel bir bitkidir. Cildin, saçların, tırnakların, diş etlerinin, dişlerin ve kemiklerin sağlıklı kalmasını sağladığı, idrar yolları, solunum yolları enfeksiyonlarında vücudun direncini arttırdığı söylenmektedir. Bununla birlikte meyve çiğ olarak kullanılabildiği gibi yemeklerde de pişirilerek kullanılabilir ancak her ne kadar yenilebilir olsa da çiğ yerken insanlar, meyve özünü yemekte, tohumlarını yememektedir bununla birlikte tadının lezzetinin artması bakımından bir miktar tuz veya şeker bu meyveyi yerken ilave edilmektedir. Kiwano tohumu 20-30C sıcaklık aralığında çimlendirilir. Toprak sıcaklığı 15 dereceye geldiğinde açık araziye dikimi yapılır. Sarılıcı bir bitki olduğundan gövdenin bir desteğe ihtiyacı vardır. Bir dönüme 1000 adet dikilebilir ve bir dönümden 5 ton meyve alınabilir. Ekim ile hasat arası 3 ile 6 ay arasında değişebilir. İlk çiçeklenme evresinde haftada 2 defa sulanır. Daha sonraki evrelerde haftada bir sulanır. Yetiştirmesi özen ister. Dalında portakal rengine dönmeye yüz tutmuş meyveler toplanarak 15-20 derece oda sıcaklığında 3-4 ay süreyle saklanabilir. Büyük Ayı Cüce Galaksisi II Büyük Ayı Cüce Galaksisi II (UMa II) Büyük Ayı takımyıldızı yönünde yaklaşık olarak 100.000 ışık yılı uzaklıkta bulunan bir yuvarsı cüce galaksi. D. B. Zucker ve diğer astronomlardan oluşan bir ekip tarafından 2006 yılında keşfedilmiştir. Samanyolu'nun uydu galaksisidir. Evarcha Evarcha, Salticidae familyasından 76 türü olan bir örümcek cinsidir. Çok renkli değillerdir. Genelde kahverengimsi olurlar. "Cins teşhis karakteri" : Prosoma genişliği boyunun 2/3’ünden fazla, yükseklik ise maksimum genişliğin yarısından fazla, patella I tibia IV ile aynı uzunlukta veya ondan daha kısa. Nemli kısa vejetasyon içinde yaygın olsa da kuru alanlarda da görülebilir. Eski Dünya'da yaygındır. Yeni Dünya'da da üç türü bulunur. Türkiye'de 4 türü bulunur: Milan Ristovski Milan Ristovski (d. 1 Mart 1989, Üsküp), Makedon futbolcudur. 1. Lig ekiplerinden TKİ Tavşanlı Linyitspor'da oynamaktadır. Futbola Üsküp'ün 1. Lig takımı olan FK Cementarnica 55 altyapısında başladı daha sonra profesyonelliğe geçiş mukavelesi imzalayarak as takımı alındı. 2009-10 sezonunda Kalkandelen (Teteva) kentinin 1. Lig ekibi FK Teteks'de oynadı. 2010-11 sezonunun ara transfer döneminden beri 1. Lig'in yeni ekiplerinden TKİ Tavşanlı Linyitspor'da oynamaktadır. Tavşanlı Linyitspor için ilk resmî karşılaşmasına 27 Şubat 2011 tarihinde Adanaspor'a karşı oynanan 1. Lig karşılaşmasında çıktı. 1972-73 TÃ¼rkiye 2. Futbol Ligi 1972-73 Türkiye 2. Futbol Ligi, günümüzde 1. Lig olarak adlandırılan ligin 10. sezonudur. "Kırmızı Grup" ve "Beyaz Grup" olarak iki ayrı torba oluşturularak oynanan ligden bir üst lige yükselen takımlar Kayserispor ve Adana Demirspor olmuştur. Gruplarını son iki sırada bitiren DÇ Karabükspor, Afyonspor, Feriköy ve Karşıyaka ligden düşerken Kayserispor ve Adana Demirspor arasında oynanan şampiyonluk maçını ise Kayserispor kazanmıştır. Maç sonucu şampiyonluğu Kayserispor'un kazanmasına rağmen Türkiye Futbol Federasyonu'nun resmî sitesinde her iki takım da şampiyon olarak ilân edilmiştir. Bu karşılaşma hangi kulübün Gençlik ve Spor Bakanlığı Kupası'na katılacağına karar vermek amacıyla düzenlenmiştir. Hürremabad Havaalanı Hürremabad Havaalanı (Farsça:فرودگاه خرم‌آباد)(IATA: KHD, ICAO: OICK), İran'nın Luristan Eyaleti'ne bağlı Hürremabad şehrinin 3 km güneyinde yer alan bir havaalanıdır. 11/29 yönünde 3,200 x 45 m (10,498 x 148 ft) boyutlarında bir piste sahiptir. Ä°smail Dinler İsmail Dinler (d. 3 Mart 1984, Menemen), Türk eski futbolcudur. Futbola Menemen Belediyespor altyapısında başlayan İsmail, daha sonra Kemalpaşa Belediye Ulucak Spor altyapısında ve amatör kümede oynayan as takımda forma giydi. 2006 yılında Altınordu'yla profesyonelliğe geçiş mukavelesi imzalayarak buraya transfer oldu. Altınordu için ilk resmî karşılaşmasına 17 Eylül 2006 tarihinde Bursa Merinosspor'a karşı oynanan 3. Lig karşılaşmasında çıktı. Bir buçuk sezon burada düzenli olarak ilk on birde görev aldıktan sonra 2. Lig ekiplerinden Turgutluspor'a transfer oldu. Yarım sezon aradan sonra Şanlıurfaspor'a geçerek tekrar takım değiştirmiş oldu. Şanlıurfaspor'daki ilk sezonunda ara transfer döneminden sezon sonuna kadar eski takımı Turgutluspor'a kiralık olarak verildi. 2010 yazında, 1. Lig'in yeni ekiplerinden Tavşanlı Linyitspor'a transfer oldu. İki sezon kırmızı-siyahlı formayı giydikten sonra, 2012-13 sezonu yaz transfer döneminde Manisaspor ile sözleşme imzaladı. Sonraki sezonda, 1. Lig'e yeni yükselen Balıkesirspor'un formasını giydi ve takımıyla ligi 2. sırada bitirerek Süper Lig'e yükselme başarısı gösterdi. 2014-15 sezonu öncesinde Balıkesirspor'dan ayrıldı ve Giresunspor'a transfer oldu. Bir sezon Giresun ekibinde mücadele ettikten sonra, 2015-16 sezonu başında, Süper Lig'den 1. Lig'e küme düşen Kardemir Karabükspor ile anlaştı. Bir sonraki yıl Şanlıurfaspor ile anlaşan Dinler, 2016-2017 sezonu devre arasında Kastamonuspor 1966 kadrosuna dahil olmuştur. İlam Havaalanı İlam Havaalanı (IATA: IIL, ICAO: OICI), İran'nın İlam şehrinde yer alan bir havaalanıdır. 14/32 yönünde 2,799 x 45 m (9,183 x 148 ft) boyutlarında bir piste sahiptir. Evarcha arcuata Evarcha arcuata, Salticidae familyasından bir örümcek türü. Dişide boy uzunluğu 6–8 mm, erkek bireyde 5–6 mm. Dişi karapaksı koyu kahverengi olup baş bölgesi parlaktır. Ön göz dizisinin etrafı beyaz kıllarla kaplıdır. Toraks üzerinde kahverengi ve beyaz kıllar mevcuttur. Abdomen üzerinde belirgin şeritler bulunur. Erkek ise dişiden tamamen farklı bir görünümdedir. Tamamiyle koyu kahverengi-siyahtır. Abdomen üzerinde şeritler zor seçilir. Bacak I’ de femur, patella, tibia genişcedir. "Tür teşhis karakteri" : Ön göz dizisinin etrafı beyaz kıllarla kaplı, patella I tibia IV ile aynı uzunlukta veya ondan daha kısa. Kısa vejetasyonlar üzerinde sıklıkla nemli yerlerde bulunsalar da kuru habitatlardan da kaydedilmiştir. Palearktik bir türdür. Avrupa'da yaygındır. Türkiye'de Ege ve Karadeniz Bölgeleri’nden kaydedilmiştir. Cafer Orbay Cafer Orbay (d. 20 Mart 1963, Turgutlu), TÃ¼rk eski futbolcu. İnegölspor'daki başarılı futboluyla dikkat çekti ve 1989 yılında Fenerbahçe'ye transfer oldu. 1989-90 sezonunun hazırlık maçlarında ve 2 lig maçında forma giyen Orbay, Karşıyaka'dan alınan Cevdet Çapar'ın yerine takas edildi . 1990-92 arasında Denizlispor, 1992-94 arasında Düzcespor ve 1994-97 arasında Nazilli Belediyespor formalarını giydi ve futbolu bu takımda bıraktı . Euophrys Euophrys, Salticidae familyasından dünya çapında yaygın 116 türü olan bir örümcek cinsidir. "Cins teşhis karakteri" : Prosoma genişliği boyunun 2/3’ü kadar, yükseklik ise maksimum genişliğin yarısı kadar, patella I tibia IV’den biraz daha uzun. Dünya çapında yaygındır. "E. omnisuperstes" türüne Everest Dağının 6700 m yükseltilerinde rastlanmıştır. Türkiye'de 3 türü bulunur: Cevdet Ã‡apar Cevdet Çapar (d. 22 Ekim 1964, Aydın), Türk eski futbolcu, teknik direktör. Adanaspor'da Levent Eriş'ın yanında yardımcı antrenör olarak görev almaktadır. Santrfor mevkiinde oynadığı futbolla dikkat çekti. 1989 yılında Hasan Vezir'in Galatasaray'a transferinden sonra boşalan bu mevki için transfer edilen Danimarkalı Henrik Nielsen'in beklenen performansı sergileyememesi üzerine ara transferde Cafer Orbay'ın karşılığında Karşıyaka'dan transfer edildi. 10 lig maçında sarı-lacivertli formayı giydiyse de 3 gol kaydına muvaffak oldu. 24 Aralık 1989 tarihinde oynanan ve 3-1 Fenerbahçe'nin galibiyetiyle sonuçlanan Adana Demirspor karşılaşmasında 4 savunma oyuncusunu çalımlayarak attığı gol uzun süre hafızalarda yer ettiyse de, sezon sonunda bekleneni vermekten uzak kaldı ve sezon sonunda eski takımına döndü. 1991-92 sezonunda İzmirspor, 1992-95 yılları arasında Eskişehirspor, 1995-96 sezonunda Altınordu ve 1996-99 arasında Manisaspor forması giydi ve futbolu bu takımda bıraktı . Futbola vedasindan sonra natrenörlük yapmaya karar verdi ve genelde Levent Eriş ve Ümit Kayıhan'ın yanından yardımcı antrenör olarak çalışmaktadır. Konya Ä°dman Yurdu Konya İdman Yurdu (KİY), 1923-1981 yılları arasında faaliyet göstermiş Konya merkezli eski spor kulübü. Renkleri yeşil ile beyaz idi. 3 Temmuz 1923'te kurulan Konya İdman Yurdu, Konya Futbol Ligi'nde birçok şampiyonluk yaşayıp Konya şampiyonu olarak Türkiye Futbol Şampiyonası'na katıldı. Basketbol şubesi 1967 ve 1968 yıllarında Anadolu Kupası'nı kazandı. 1971-1981 yılları arasında Türkiye 2. Futbol Ligi'nde mücadele etti. 1981'de rakibi Konyaspor ile birleşmesiyle tüzel kişiliği sona erdi. Birleşmeden önce kara-beyaz renklere sahip olan Konyaspor, birleşmeden sonra Konya İdman Yurdu'nun renkleri olan yeşil-beyaz renkleri aldı. İranşehr Havaalanı İranşehr Havaalanı (IATA: IHR, ICAO: OIZI), İran'nın Sistan ve Beluçistan Eyaleti'ne bağlı İranşehr şehrinin kuzeydoğusunda yer alan bir havaalanıdır. 17/35 yönünde 2,350 x 46 m (7,711 x 150 ft) boyutlarında bir piste sahiptir. Euophrys herbigrada Euophrys herbigrada, Salticidae familyasından bir örümcek türü. Dişide boy uzunluğu 3–4 mm. "E. frontalis" türü ile oldukça benzerlik gösterir. Dişi karapaksı koyu kahverengi. Prosoma’da siyahımsı kahverengi metalik kıllar yer alır. Arka sıra gözler karapaksın orta kısmının ön tarafında yerleşmiştir. Ön göz dizisinin etrafı kırmızımsı kıllarla çevrilidir. Bacaklar sarımsı kahverengi renkte ancak ilk bacak parçaları siyah olabilmektedir. Patella I tibia IV’den biraz daha uzun. Abdomen üzerinde belirgin şeritler üçgensi spotlar bulunur. Abdomen biraz daha genişcedir. Spermatekalar daireseldir. "Tür teşhis karakteri" : Abdomen deseni koyu şeritli veya üçgenli, cephalotoraks biraz yüksek, bacaklar sarımsı kahverengi. Genelde kıyı şeridine yakın otlaklarda bulunurlar. Avrupa'da yagıgın bir türdür. Türkiye'de Karadeniz Bölgesinden kaydedilmiştir. Talavera (örümcek) Talavera, Salticidae familyasından 15 türü olan bir örümcek cinsidir. "Cins teşhis karakteri" : Genel görünüm Euophrys benzeri, vücut büyüklüğü 4 mm’den az, spermatekalar dairesel. Belçika'dan Japonya'ya kadar Eski Dünya'da yaygındır. Rusya'daki "T. minuta" türü Kuzey Amerika'da da bulunur. Türkiye'de tek türü bulunur: "Talavera aequipes" Necat Barut Necat Barut (d. 1 Ekim 1965, Edirne), TÃ¼rk futbolcudur. Vefa'da oynarken dikkat çekti ve 10 Ağustos 1983'te oynanan Arnavutluk maçıyla ilk kez genç millî oldu. 1986-88 arasında Eskişehirspor'da oynadı. 1988-89 sezonunda tarihinde ilk kez Türkiye Birinci Futbol Ligi'nde boy gösteren Konyaspor'da forma giydi. 1989-90 sezonunda yeşil-beyazlı takımda oynarken üst üste ağır sakatlıklarla güç duruma düşen Fenerbahçe tarafından, Samsunspor'a geçmekteyken transfer edildi. Bu takımda, 20 maçta görev yaptıysa da beklenen performansı göstermekten uzak kaldı ve 1990 yılında Todor Veselinoviç ile birlikte Gaziantepspor'a transfer oldu. 1990-94 arasında Eskişehirspor, 1994-95 sezonunda İstanbulspor, 1995-96 sezonunda Aydınspor, 1996-97 sezonunda Nişantaşıspor, 1997-98 sezonunda Gönenspor 1998-2000 döneminde takrar Vefa ve 2000-2002 yıllarında Kartal Belediyespor'da oynadı ve aktif futbol hayatını bu takımda noktaladı. Barut 14 kez genç, 1 kez de olimpik millî oldu. Talavera aequipes Talavera aequipes, Salticidae familyasından bir örümcek türü. Dişide boy uzunluğu 2–3 mm. Önceleri "Euophrys" cinsi içerisinde yer alırken daha sonra ayrılmıştır. Sarımsı pedipalpleri olan küçük kahverengi örümceklerdir. Dişi karapaksı koyu kahverengi olup vücut üzerinde geneli itibarıyla turuncu kırmızımsı kıllar mevcuttur. Abdomen üzerinde üçgenimsi koyu şeritler bulunur. Bacaklarda kahverengi sarı halkalanma vardır. Erkek bireyler dişi ile benzerdir ancak I. bacak sıklıkla siyahtır. Spermatekalar daireseldir. "Tür teşhis karakteri" : Abdomen deseni koyu şeritli veya üçgenli, vücut büyüklüğü 4 mm’den az, spermatekalar dairesel. Sıcak zamanlarda kumlu ve taşlı alanlar üzerinde ve otlaklarda bulunur. İspanya haricinde Avrupa’da yayılış göstermektedir. Kazakistan, Ukrayna ve Orta Asya’dan kayıt edilmiştir. Türkiye'de Karadeniz Bölgesi’nden kaydedilmiştir. Gorbag Gorbag, Tolkien'in yarattığı hayali Orta Dünya evreninde yaşayan bir orktur. Minas Morgul'da Nazgul'un emri altında yaşayan bir ork lideriydi. Nazgullerden hoşlanmadığı için Shagrat önderliğinde bir ork grubuyla Cirith Ungol tepesine gitti. Gorbag, Frodo Baggins'i Shelob tarafından paralize edilmiş durumda bulan grup arasında yer alıyordu. Gorbag onun öldüğünü sandı ama Shagrat sadece zehirlendiğini ve kendine geleceğini söyledi. Frodo'nun ağ ile sarılmış bedenini Cirith Ungol tepesindeki kulenin en üst odasına götürüp, üstündeki eşyaları karıştırdılar. Bu sırada Frodo'nun mithril gömleğini gören Gorbag onu almak isteyince Shagrat ile arasında bir kavga çıktı. Bu kavga her iki lideri tutan grupların birbirini katlederek kuledeki neredeyse tüm orkların telef olması ile sonuçlandı. Pomakça Pomakça, (Pomaški) Hint-Avrupa dil ailesinden Güney Slav dillerine bağlı bir dil. Pomakça, Bulgarcaya çok yakın bir dildir ve bu iki dil arasında karşılıklı anlaşabilirlik mümkündür. Fakat Pomakça'da hatrı sayılır miktarda Arapça, Farsça ve Türkçe kelimeler bulunması sebebiyle Bulgarca bilenler Pomakça'yı anlamakta kısmen güçlük çeker. Pomakça'nın eğitim dili olmaması nedeniyle izole kalmış ve bölgedeki diğer Slav dilleriyle ayrımı belirginleşmiştir. Pomaklar'ın konuştukları dil Güney Slav Dilleri gurubunun bir şivesidir. Pomakça'da harf yapısı aynı Bulgarca'da olduğu gibidir. Kiril Alfabesi ile ve Latin alfabesi ile yazımı mümkündür. 1. Pomakça metin örneği: Isojzek kitape zafatih da go pisovam iki bin bešte, aga čuh dve-tri dumi at stareh insana faf Mustafčevo. Seftja gi čuešo inezi stari dumi i pačudih so oti trjabava da ima ešte mlogo stari dumi, aga gi nema nikade izpisani. Mifko godini napreš mlozi insan, ne Pomaci, zafatiho da spisavot Pomackoso dumene i kakna sa pravet Pomacise ešte at starite godini. Ja so pačudih, oti naj-napreš nie, Pomacise, trabjava da zafatime da pisavame našoso dumene i našise adeteve i tačila. At kak izpisah isozek kitape, vjaravom oti pamagom i ja Mifko da so na zabaravi pomackoso dumene. Sas isozek kitape ištom da kažom kak dumet bugjun Pomacise ad Mustafčevo nadol da Skeče. Za mone isazi kitap bešo kakta adin borč za majko, za bubajka i za mone deti. Našise deti na možot ešte da so učot faf mečitene Pomackokse ezika. Faf Mjusljumanckise mečiteve učot Urumckokse ezika (I trjabava da go učot, oti živeme faf Janana). Ala učot našise dečija zorlo i turckokse ezika i nikutri na pita nami: „Ištete li našise deti da so učat na turcki?" Turckoso so ne mehne le hič sas pomackoso. Pǎk nie sme Pomaci. Oti da so učime turcki? Za kakna ni e turckoso, at kak živeme faf Janana? Hane da dojde adin den da možame pres straha i pres srama da dumime kakna so dumili našite djadove i da pisavame na našokse ezika. Sebadin Karahođa, Skeča 2. SayÄ±lar 3. Pratik CÃ¼mleler 4. Kelimeler 2002 FIFA Dünya Kupası elemeleri (OFC) Aşağıda 2002 FIFA Dünya Kupası elemelerinin Okyanusya bölgesi (OFC) kapsamında oynanan maçlar ve sonuçları yer almaktadır. Diğer eleme turları için 2002 FIFA Dünya Kupası elemeleri sayfasına bakınız. Okyanusya elemelerinde toplam 10 takım, iki turdan oluşan bir sistemde mücadele etti. Dörder takımdan oluşan iki grup halinde gerçekleştirilen birinci turda her takım, grubundaki diğer üç takımla birer maç yaptı. Birinci grubu zirvede tamamlayan Avustralya ile ikinci grubun lideri Yeni Zelanda, iki ayaklı oynanan final turunda karşı karşıya geldi. Toplamda 6-1 gibi bir skorla rakibine üstünlük sağlayan Avustralya, kupaya katılabilmek için CONMEBOL elemelerini 5. sırada tamamlayan Uruguay ile play-off oynamaya hak kazandı. Elemeler kapsamında oynanan ve Avustralya'nın Amerikan Samoası'nı 31-0 yendiği maç, en fazla golün atıldığı uluslararası futbol karşılaşması olarak tarihe geçti. Bu sonuçlarla Avustralya, final turuna katılmaya hak kazandı. Bu sonuçlarla Yeni Zelanda, final turu için avantaj sağladı. Bu sonuçlarla Yeni Zelanda karşısında 6-1'lik üstünlük kuran Avustralya, kupaya katılabilmek için CONMEBOL elemelerinin şampiyonu Uruguay ile play-off oynamaya hak kazandı. Pavia ili Pavia ili (), İtalya'nın kuzeybatısında, Lombardiya Bölgesi'ne bağlı biri ili. Merkezi, ile adını veren Pavia şehridir. Yüzölçümü 2.965 km² olup, bu ile bağlı 190 komün bulunur. Pavia ilinin kuzeyinde Milano ili, doğusunda Lodi ili ile Emilia-Romagna'ya bağlı Piacenza ili ve güneydoğusu, batısı ile kuzeybatısında Piyemonte Bölgesi'ne bağlı Alessandria ili, Vercelli ili ile Novara ili bulunur. İl arazisi genellikle ovalıktır. Po Nehri'nin kuzeyinde bulunan bu ovalık arazi eski kumsallardan oluşmuştur. Özellikle Lomellina civarında jeolojik çağlardan kalma kumullar çok bulunup arazide engebe yaratırlar. Oltrepo Ovası ise çoğunlukla kildendir. Güneyinde bulunan bir dar ovalık şerit halindeki Oltrepo ufak engebeli tepelerden oluşmaktadır ama bu tepeler kuzeye gittikçe alçak (rakımları 1000 m'den küçük) dağlara dönüşmektedirler. Varzı'nın güneyinde arazi birdenbire çok pürüzlü dağlara dönüşür. İlde Ligür Alpleri'nin önemli zirveleri bulunur: Monte Lesima (1724 m), Monte Chiappo (1700 m), Cima Cölletta (1496 m), Monte Bogleglio (1492 m) ve Monte Penice (1460 m). Pavia ili arazisinden iki akarsu, Ticino Nehri ile Po Nehri, geçmektedir. Bu iki nehir, il merkezi olan Pavia şehrinin 4 km güneyinde birleşirler. Böylece coğrafi bakımdan Pavia ili üçe bölünür: Bu iki nehrin birleştikleri araziler, Siccomario, prensip olarak Lomellina bölümüne bağlı olması gerekmekte iken "Pavia bölümü" içinde incelenir. İldeki diğer bir önemli akarsu Olona Çayı'dır. Bu Bornasco ve civarındaki çeşitli sulama kanalları arasında bulunan bazı kaynaklardan doğar ve ilden geçerek Pavia San Zeno civarında Po Nehri'ne katılır. Bu akarsuyu Varese civarında dağ eteklerinde kaynağı olan ve Milano ilinde ilerleyen, aynı adlı akarsu ile karıştırmamak gerekmektedir. Bu isim karşısıklığına neden, antik Romalıların Olona adlı tek bir akarsu üzerinde çeşitli kanallamalarla değişiklikler yaparak günümüzde aynı ismi taşıyan iki ayrı akarsu yatağı yaratmalarıdır. Pavia ili nüfusu (28.2.2009 verileri itibarıyla) 539.821 kişi olup nüfus yoğunluğu 182,06 kişi/km² olur. Pavia ilinin 190 belediyesi bulunmaktadır. Nüfus büyüklüğü (28.2.2009 tahminleri itibarıyla) sırasına göre ilde bulunan nüfusu yaklaşık 10.000 olan büyük belediyeler şunlardır Golfimbul Tolkien'in Orta Dünya evreninde çok eski zamanlarda Gram Dağları'ndan gelip Eriador'un tamamını istila eden ork reisi.Çok büyük bir ordu toplayıp Eriador'un neredeyse tamamını eline geçirdi.Bu sayede Dumanlı Dağlar'ın kralı oldu.Sıra Shire'a geldiğinde karşılarında hobbitleri sopalarla kuşanmış durumda buldular.Ve böylece Yeşil Tarlalar Savaşı başladı.Orklar ilk başta üstünlük sağlamışlardı,ancak en büyük hobbit savaşçısı Bandobras Took,savaşı bitirebilmek için doğrudan Golfimbul'a saldırdı kısa bir süre savaştıktan sonra,Golfimbul'un kafası uçtu ve bir tavşan deliğine girdiğinde Golfimbul sayesinde Shire'da golf oyunu bulundu. Shagrat Shagrat. Tolkien'in Orta Dünya evreninde yaşayan bir ork. Cirith Ungol'un komutanıdır. Shelob'un İni'nde Shelob tarafından zehirlenen yüzük taşıyıcısı Frodo Baggins'i bulmaya giderken yolda Minas Morgul komutanı Gorbag'ı gördü. Gorbag onun öldüğünü sandı ancak Shagrat onun zehirlendiğini söyledi ve onu Cirith Ungol'a taşıdılar. Gorbag ile Shagrat Frodo'nun eşyalarını karıştırırken Shagrat Mithril gömleği buldu ve Gorbag onu kendi için isteyince Shagrat izin vermedi. Bunun üzerine Gorbag, Shagrat'ı bıçakladı. Shagrat ise onu boğup geri bıraktı. Gorbag Shagrat'a kırık bir mızrak ucu ile saldırdı. Ancak Shagrat onun boğazını kesti. Shagrat, eşyaları Büyük Göz'e göndermek için Snaga adındaki bir orku yanına çağırdı ve eşyaları Büyük Göz'e götürmesini emretti. Snaga eşyaları alıp kuleden aşağı inerken merdivenlerde Samwise Gamgee'yi görüp onu bir elf savaşçısı zannedip yukarı geri kaçtı ve Shagrat'a aşağı gitmek istemediğini söyleyince Shagrat onu yahni yapmakla tehdit etti. Ancak Snaga kaçtı ve Shagrat eşyaları Büyük Göz'e kendi götürünce Büyük Göz karşılık olarak onu öldürdü. İkinci Ulusal Mimarlık Akımı İkinci Ulusal Mimari Akımı veya Yeni Yöreselcilik 1939 ile 1950 yılları arasında Türkiye’de etkisini göstermiş ve dönemin yükselen totaliter ve milliyetçi düşünce ve üsluplarından etkilenmiş bir mimarlık üslubudur. 1938'de II. Dünya Savaşı’nın başlaması ile birlikte gelen ekonomik olumsuzluklar, hem savaş dolayısıyla yurtdışından gerekli yapı malzemelerinin getirilememesi, hem de dönemin aşırıcı milliyetçi ortamına paralel olarak yabancı mimarlara duyulan tepkilerin artması nedeniyle mimarlık alanında millî değerlere dönülmesi talebi ortaya çıkmıştır. 1940’lı yıllarda başlayıp 1950’lerde de devam eden bu döneme "İkinci Ulusal Mimarlık Akımı" denmektedir. Bu dönemi "Yeni Yöreselcilik" olarak niteleyen mimarlık eleştirmenleri de olmuştur. Bu dönemde tıpkı Birinci Ulusal Mimarlık Akımı’nda olduğu gibi Osmanlı mimarisi ve özellikle Selçuklu yapılarının mimari özellikleri baz alınmıştır. Bu iki mimari anlayışa ek olarak Türk konut mimarlığının özellikleri de bu akımın uygulayıcıları tarafından kullanılmıştır. Ağırlıklı olarak klasik Osmanlı formlarını kullanan Birinci Ulusal Mimarlık Akımı zamanında gericilik olarak nitelendirilmişse de, "İkinci Ulusal Mimarlık Akımı" bu şekilde bir eleştiriye pek maruz kalmamıştır. Bunun en önemli nedenlerinden birisi modern mimarinin öğelerinin ikinci üslupta daha yaygın kullanılmasıydı. Kolay monte edilebilen hafif taşıcı sistem ve mekanlara cömertçe güneş ışığı sağlayan geleneksel ahşap ev mimari öğeleri, İkinci Ulusal Mimarlık Akımı’nın beklentilerini fazlasıyla karşılamıştır. Cumhuriyetin ilk yıllarında yeni bir devletin kurulmasının heyecanı ve geleneğe karşı kuşku geliştirilmesi, 1940'lılarda dünyada da yaygınlaşan milliyetçilik akımlarının etkisiyle yerini daha ulusal akımlara bırakması hususuna en çarpıcı örneklerden birisi Ankara’da yer alan eski Sergi Evi’dir. Şevki Balmumcu tarafından 1933 ile 1934 yılları arasında inşa edilen Sergi Evi, orijinal haliyle Sovyet Yapısalcılığı stiline yakın bir tasarım idi. Başka yorumlara göre bu tasarım aslında De Stijl yani neo-plastisizm stilinde bir yapı idi. Ancak yapı Paul Bonatz tarafından yeniden tasarlandı ve Ankara Opera Sahnesi olarak 1948’te kullanıma açıldı. Halen Ankara’daki tek kullanımda olan opera salonu olan bu binanın ilk modernist çizgileri tamamen klasikleştirilmiş, revaklar, takılar ve süsler ile İkinci Ulusal Mimarlık Akımı üslubuna uygun hale getirilmiştir. İkinci Ulusal Mimarlık Akımı'nın en önemli temsilcileri Sedad Hakkı Eldem ve Emin Onat’tır. Ayrıca Bruno Taut da bu akımla özdeşleştirilmiş tasarımlar gerçekleştirmiştir. Sedat Hakkı Eldem ile Emin Onat’ın birlikte yapmış olduğu tasarımlar arasında en tanınmışı İstanbul Üniversitesi'ne ait Fen Fakültesi ve Edebiyat Fakültesi binaları (1944-1952) ve İstanbul Adalet Sarayı (1949) binasıdır. İstanbul Üniversitesi Fen Edebiyat Fakültesi yapılarının en belirgin özelliklerinden birisi simetriye önem vermesi ve anıtsal olmasıdır. Bu yönüyle dönemin totaliter rejimlerinin Faşist mimarisi veya Nazi mimarisi öğelerini taşısa da, saçakları gibi bir takım mimari öğleri ile Osmanlı konut mimarisine refarans vermektedir. İstanbul Adalet Sarayı projesi ise her ne kadar modern mimarlığın önemli özelliklerini taşıyan bir yapı olsa bile İkinci Ulusal Mimarlık Akımı’nın örnekleri içinde de gösterilmektedir ve de bu dönemin de en son uygulanmış örneği olarak kabul edilmektedir. Doğan Erginbaş, Ömer Güney ve İsmail Utkular’ın ortak tasarladığı bir proje olan ve Şişli’de yer alan İstanbul Radyoevi (1945) bu akıma örnek başka bir yapıdır. İkinci Ulusal Mimarlık Akımı’nın en önemli özelliklerinden olan simetri kullanımı ve anıtsallık kavramlarına en iyi yansıtan iki örnek mevcuttur. Bunlarda ilki mimar Doğan Erginbaş ve İsmail Utkular'ın tasarladıkları ve 1954 ile 1960 yılları arasında inşa edilmiş olan Çanakkale Şehitleri Anıtı’dır. Dönemin stili ile inşa edilmiş ve bu örnekler arasında en tanınmış olanı ise Emin Halid Onat ve Orhan Arda tarafından tasarlanmış olan 1944 ile 1953 yılları arasında inşa edilmiş olan Mustafa Kemal Atatürk’ün kabrinin yer aldığı Anıtkabir'dir. İsfahan Havalimanı İsfahan Havalimanı (IATA: IFN, ICAO: OIFM), İran'nın İsfahan Eyaleti'nin merkez şehri İsfahan'da yer alan bir uluslararası havalimanıdır. Havalimanına Muhammed Beheşti onuruna İsfahan Şehit Beheşti Havalimanı adı verilmiştir. 08R/26L ve 08L/26R yönlerinde 4,397 x 45 m (14,425 x 148 ft) boyutlarında iki piste sahiptir. CÃ¼ce Ejderha Cüce Ejderha Gökadası Ejderha takımyıldızı yönünde yaklaşık olarak 260.000 ışık yılı uzaklıkta bulunan bir cüce yuvarsı gökada. Lowell Gözlemevi'nden Albert Wilson tarafından 1954 yılında keşfedilmiştir. Yerel Grup'un bir parçası ve Samanyolu'nun uydu gökadasıdır. Gökada düzleminin 34.6° yukarısında yer almaktadır. 1964 yılında Paul W. Hodge, yıldız dağılımını inceledi ve eliptisitesini 0.29 ± 0.04 olarak buldu. Son yıllarda yapılan çalışmalar gökadanın potansiyel olarak karanlık maddeyi büyük miktarlarda tutabildiğini göstermiştir. -8.6 mutlak parlaklığa sahip olan gökadanın aydınlatma gücü sadece 2 L dir. Gökada içerisinde pek çok kırmızı dev (RGB) yıldız; beş karbon yıldızı ve dört muhtemel asimptotik dev (AGB) yıldız tespit edilmiştir. 1961 yılında, Walter Baade ve Henrietta H. Swope gökada üzerinde çalışmalar yaptılar ve 138 kümenin merkezinde 260'tan fazla değişen yıldız tespit edildi, fakat bunların sadece beş tanesi RR Lyrae yıldızıdır. Gökada içinde öncelikle yaşlı yıldızlar ve önemsiz miktarda yıldızlararası madde vardır. %75 ile %90 oranında yıldızları 10 milyar yıldan fazla bir süre önce oluşmuş ve 2 ile 3 milyar yıl önce küçük bir patlamayla düşük bir oranda devam etmiştir. Tek bir Gauss dağılımı ile ortalama metallik [Fe/H] = −1.74 dex, standart sapma (sigma/σ) ile 0.24 dex ve metal-zengin yıldızların oluşturduğu küçük bir kuyruğu bulunur. 2002 FIFA Dünya Kupası elemeleri 2002 FIFA Dünya Kupası elemelerine toplamda 199 ülkenin millî takımı katılırken, bunlardan 29'u turnuvaya katılmaya hak kazandı. 32 takımın mücadele ettiği etkinliğe, ev sahibi ve ile son şampiyon herhangi bir eleme maçı oynamadan doğrudan katılmaya hak kazandı. 2002 FIFA Dünya Kupası'na katılan 32 takımın kıtalara göre dağılımı aşağıdaki gibi belirlendi: toplamda 777 karşılaşmanın oynandığı elemelerde 2452 gol kaydedilirken, maç başına gol ortalaması 3,16 olarak hesaplandı. Kıtasal eleme sonuçları için aşağıdaki maddelere bakınız: İki ayaklı olarak oynanan play-off karşılaşmalarını kazanan İrlanda ve Uruguay takımları, turnuvada mücadele etmeye hak kazandılar. İrlanda, toplamda 2-1'lik skorla kazandı. Uruguay, toplamda 3-1'lik skorla kazandÄ±. Aşağıdaki 32 takım 2002 FIFA Dünya Kupası'na katılmaya hak kazandı: Kirman HavaalanÄ± Kirman Havaalanı (IATA: KER, ICAO: OIKK), İran'nın Kirman Eyaleti'nin merkezi Kirman şehrine hizmet veren bir havaalanıdır. L'Ã‰quipe L'Équipe (Türkçe: "Takım") Éditions Philippe Amaury'nin sahibi olduğu Fransız ulusal günlük spor gazetesi. Gazetenin konusu olan başlıca sporlar futbol, ragbi, motor sporları ve bisiklettir. "L'Équipe"'in kökeni, kurulduğu dönemde araba yarışlarına olan ilgi nedeniyle "L'Auto" ismini almış spor gazetesine dayanır. "L'Auto" 1903 yılında satış rakamlarını artırmak için Fransa Bisiklet Turu'nun ortaya çıkmasını sağlamıştır. 1919'dan itibaren başlayan yarış liderinin sarı mayo giymesi uygulamasının, gazetenin baskı rengi olan sarıdan esinlendiği söylenir. Bunun yanında, "L'Equipe" gazetecilerinden Gabriel Hanot UEFA Şampiyonlar Ligi'nin fikir babalarındandır. "L'Auto" ve ondan doğması dolayısıyla "L'Équipe" ortaya çıkışını 19. yüzyılda Fransa'da patlak veren, olaya adı karışan asker Alfred Dreyfus'un ismiyle Dreyfus olayı olarak bilinen, skandala borçludur. O dönemde Dreyfus ,savaş sonrası paranoya ve artan anti-semitizmle birlikte, Fransa'nın gizli belgelerini, eski düşman ülke Almanya'ya satmakla itham edilmişti. Fransız toplumu suçlamaları haklı bulanlar ve bu iddialara inanmayanlar olarak ikiye ayrılırken, durum neredeyse bir iç savaşa dönüşmüştü; hatta bu konudaki görüş ayrılığının etkilerinin günümüz Fransa'sında bile etkilerinin hâlen görüldüğü söylenir. Dreyfus mahkemeler sonucu, bir adadaki mahkûm toplama kamplarına gönderilirken, tarihi süreç sonunda masum olduğu anlaşıldı. Fransa'da dönemin en büyük spor gazetesi olan "Le Vélo", spor haberlerine politik mesajlar karıştırmaya başlamıştı. Gazetenin editörü Pierre Giffard Dreyfus'un suçsuzluğuna inandığını söyleyince, reklam kaynaklarıyla ters düştü. Bunlardan bazıları otomobil üreticisi Comte de Dion, sanayiciler Adolphe Clément ve Édouard Michelin gibi etkili isimlerdi. Giffard'ın görüşlerine sinirlenen isimler rakip bir gazete çıkarmayı kararlaştırdı. Editörlük için Clément'in reklam müdürü olarak çalışan ve bisiklet taktikleri, eğitimi hakkında kitap yazmış olan eski bir bisikletçi Henri Desgrange düşünüldü. 1903'te ilki düzenlenen Fransa Bisiklet Turu hakkında şüpheleri olan Desgrange, turun başarıya ulaştığını görene kadar arka planda kalmayı tercih etti. "L'Auto-Vélo" 'nun kuruluşundan üç yıl sonra 1900 yılında, Paris'te bir mahkeme gazetenin isminin, ana rakipleri olan Giffard'ın "Le Vélo" 'suna çok benzer olduğuna hükmetti. Karardan sonra isimden "Vélo"'ya olan atıf çıkarılarak, sadece "L'Auto" hâlini aldı. Giffard'ın kullandığı yeşil baskı kağıdının yerine de sarı renkli kâğıt tercih edildi. Gazetenin satışları iyi gitmemesine rağmen, bu konuda sadece Desgrange'ın "Giffard'ın çenesini kapamak için" dediği bir kriz toplantısı yapılmıştı. Bir süre sonra gazetenin Paris, Faubourg-Montmartre caddesindeki ofisinden 23 yaşındaki bisiklet ve ragbi yazarı Géo Lefèvre, Fransa genelinde hiçbir rakibin başaramayacağı 6 günlük bir bisiklet turu düzenlenmesini önerdi. Yapılan Fransa Bisiklet Turu gazete için bir başarıya dönüştü. 1903'te düzenlenen tur öncesi 25000'lerde olan tiraj yarışlardan sonra 65000'e yükselirken, 1908 yarışından sonra çeyrek milyon adeti geçmeyi başarmış, 1923 turunda ise günlük 500000'e ulaşmıştı. Desgrang'ın ulaştığı satış rekoru ise 1933 turu sırasındaki 854000'lik rakamdı. Desgrange 1940 yılında öldükten sonra, gazetenin yönetimi bir Alman konsorsiyumuna geçti. Naziler hakkında olumsuz haberler yapmaya başlayan gazetenin basımı durduruldu. Almanların yönetiminde yayım yapılmasına izin verilmedi. 1940'ta Jacques Goddet Desgrange'ın yerine geçerek editör ve Fransa Bisiklet Turu düzenleyicisi oldu. (Ancak Almanların savaş sırasında turun devam ettirilmesi önerilerini geri çevirdi, bakınız İkinci Dünya Savaşı sırasında Fransa Bisiklet Turu) Goddet "L'Auto"'nun ilk mali sorumlusu Victor Goddet'in oğluydu. Goddet Fransız hükûmeti tarafından açılan davalarda gazetenin amaçları hakkında savunmalar yapmış, ancak kamuoyu nezdinde Almanlara olmasa bile, kukla başkan Philippe Pétain'e yakın olması sebebiyle aklanamamıştır. Goddet tam olarak aklanamasa da, "L'Auto" 'nun basım merkezinden gizli olarak yayımlanan direniş gazeteleri ve broşürlerini ifşa etti ve böylece "L'Équipe" adında bir gazete çıkarmaya devam etmesine izin verildi. "L'Auto" 'nun devlet tarafından el konulmuş binalarında çalışmaya başlandı. "L'Équipe" 'in çıkarılabilmesi için devletin tek şartı, "L'Auto"'yla özdeşleşen sarı renk yerine beyaz kâğıt kullanılmasıydı. Yeni gazete 28 Şubat 1946'dan itibaren haftada üç kez çıkarıldı. 1948 yılından sonra ise günlük yayıma geçildi. Rakip gazeteler "L’Élan" ve "Le Sport"'un basımının durması gazeteye yaradı. 1968 yılında "L'Équipe", Amaury yayıncılığın kurucusu olan Émilien Amaury tarafından satın alındı. Émilien Amaury'nin 1977'de hayatının kaybetmesinden sonra, oğlu ve kızı arasında miras için altı yıl süren bir hukuk savaşı yaşandı. Sonunda anlaşan iki kardeşten Philippe Amaury günlük yayınların sahibi olurken, kız kardeşi "Marie-France" ve "Point de Vue" gibi dergileri aldı. Anlaşmadan sonra Philippe, "L'Équipe", "Le Parisien" ve "Aujourd'hui" gazetelerinin haklarına sahip olacak "Éditions Philippe Amaury" ("EPA") şirketini kurdu. 2006 yılında Philippe ölünce, şirket eşi Marie-Odile ve çocuklarına kaldı. Gazete Fransa millî takımının Dünya Kupası'nı kazanmasının ertesi günü 13 Temmuz 1998'de 1.645.907 adet ile en yüksek satış rakamına ulaştı. İkinci en yüksek rakam ise 1.255.633 adet ile 3 Temmuz 2000'de Fransa takımı Avrupa Futbol Şampiyonası'nı kazandığı günün ertesinde görülmüştü. "L'Équipe" gazetesi her yıl Aralık ayında yılın sporcusu seçtiği isme "Şampiyonlar Şampiyonu" ödülü (Orijinal adıyla "Champion des champions de L'Équipe") vermektedir. 1954'te başlayan uygulama ilk yıllarda Fransız sporcularla sınırlıyken, 1980'den itibaren milliyetine bakılmaksızın yılın en iyi sporcusu ödüllendirilmektedir. 1980'den sonra gazetenin verdiği dünyada yılın en iyi sporcusu ödülünü kazanan isimler: Ã‰quipe Équipe Fransızcada "takım" anlamına gelen sözcüktür. Ayrıca şunları belirtebilir: Equipe şunları belirtebilir: 1973-74 TÃ¼rkiye 2. Futbol Ligi 1973-74 Türkiye 2. Futbol Ligi, günümüzde 1. Lig olarak adlandırılan ligin 11. sezonudur. "Kırmızı Grup" ve "Beyaz Grup" olarak iki ayrı torba oluşturularak oynanan ligden bir üst lige yükselen takımlar Zonguldakspor ve Trabzonspor olmuştur. Gruplarını son iki sırada bitiren Bandırmaspor, PTT, Erzurumspor ve Lüleburgazspor ligden düşerken Zonguldakspor ve Trabzonspor arasında oynanan şampiyonluk maçını ise Zonguldakspor kazanmıştır. Maç sonucu şampiyonluğu Zonguldakspor'un kazanmasına rağmen Türkiye Futbol Federasyonu'nun resmî sitesinde her iki takım da şampiyon olarak ilân edilmiştir. Bu karşılaşma hangi kulübün Gençlik ve Spor Bakanlığı Kupası'na katılacağına karar vermek amacıyla düzenlenmiştir. MÃ¼teahhit Müteahhit veya Yüklenici veya Üstenci sözleşme ve kontrat ile yüklenilen işi veya projeyi gerekli yöntemle temin ve tamamlamayı tahahhüt eden özel veya tüzel kişiye verilen addır. Ancak müteahhit kavramı daha çok inşaatı yapan özel veya tüzel kişilerle özdeşleştirilmektedir. Terim aşağıdakileri ifade edebilir: Cemil Adıcan Cemil Adıcan (d. 20 Ocak 1987, Ayvalık), Türk futbolcudur. Futbola Küçükköy Belediyespor altyapısında başlayan Cemil, daha sonra İnegölspor altyapısında ve amatör kümede oynayan as takımda forma giydi. 2005 yılında profesyonelliğe geçiş mukavelesi imzalayarak as takım alındı. İnegölspor'un as takımında hiçbir karşılaşmada görev almadan Bursa Merinosspor'a transfer oldu. Bursa Merinosspor için ilk resmî karşılaşmasına 10 Eylül 2006 tarihinde Bozüyükspor'a karşı oynanan 3. Lig karşılaşmasında çıktı. Bir sezon burada düzenli olarak ilk onbir'de görev aldıktan sonra 2. Lig ekiplerinden MKE Kırıkkalespor'a transfer oldu. 2008-09 sezonundan Kütahya'nın 3. Lig ekibi olan TKİ Tavşanlı Linyitspor'a transfer oldu. Tavşanlı Linyitspor'la 2008-09 sezonunda 3. Lig'i lider tamamlayıp 2. Lig'e yükselmeyi başardı. Aynı başarıyı bir sezon aradan sonra tekrarladı ve 2. Lig'den 1. Lig'e yükseldi. 2011-2012 yılında Kayseri Erciyesspor 'a transfer olmuştur. Ptt 1. lig ' de 30 maça çıkmış ve Türkiye kupası maçlarında 1 maç oynamış orada da 1 gol atmıştır. Cemil Adıcan 2012-2013 sezonunda Samsunspor' a transfer oldu. Ve burada 32 maça çıkıp olup 1 gol attı. Şu anda kariyerinin Altın dönemlerini yaşamaktadır. Cemil Adıcan Samsunsporlu Taraftarlar tarafından çok sevilmiştir. Ve 2013-2014 sezonu için kendini Samsunspor'lu yapan imzayı atmıştır. 7 Temmuz 2014'te ise Kayserispor ile 1 yılı opsiyonlu olmak üzere 2 yıllık sözleşme imzaladı. BCU UluslararasÄ± Stadyumu BCU Uluslararası Stadyumu veya eski adıyla Coffs Coast Uluslararası Stadyumu, Avustralya'nın kıyı kenti Coffs Harbour'da yer alan stadyum. Sıklıkla Ulusal Ragbi Ligi hazırlık maçlarına ev sahipliği yapmaktadır. Haziran 1994'te hizmete açılan stadyum, 1.000'i koltuklu olmak üzere 20.000 kapasitelidir. Stadyum; 11 Nisan 2001'de, Avustralya ile Amerikan Samoası arasında oynanan ve Avustralya'nın 31-0 kazanarak en gollü uluslararası futbol karşılaşmasını gerçekleştirdiği maça ev sahipliği yaptı. Kültürel kimlik Kültürel Kimlik bir grubun ya da kültürün ya da bireyin ait olduğu grup veya kültüre ait kimliğine verilen isimdir. Oldukça yakın dönemlere ait olan Kültürel Kimlik kavramı kimlik ile ilgili birçok soruya birçok kültürel ve sosyal teoriler ile cevap aramaktadır. Ekberilik Ekberilik, Muhyiddin İbn Arabi'nin temel kavramlarını geliştirdiği sufi metafiziğinin Vahdet-i Vücud denilen meşrep veya okuluna bağlı olan sufileri tanımlamakta kullanılan bir terim. Batı dillerinde İkiliksizlik (non-dualism) denilen ve fenomenal dünyada çokluk-zıtlık olarak görülen ögelerin özlerindeki birliğinin vurgulandığı Vahdet-i Vücud, Ekberiliği tanımlayan bir öğretidir. Tasavvuf aleminde ekberi sufilerin görüşlerine muhalif olan sufiler de bulunmaktadır. Her ne kadar öğretisinin Vahdet-i Vücud veya Ekberî öğretiye aykırı olup olmadığı tartışmalı da olsa Hindistan'da yaşamış sufilerden İmam Rabbani'nin Vahdet-i Şuhud öğretisi bu muhaliflerden bazılarınca benimsenmiştir. Ekberilik sıfatı Şeyh'ül Ekber lakaplı Muhyiddin İbn Arabi'nin adına izafetle konulmuştur. Muhyiddin İbn Arabi'nin herhangi bir tarikat kurucusu olmadığı bilinmektedir. Ancak bir makam veya meşrep anlamında onun görüşlerini benimseyen tarikat önderleri olmuştur. Bunun yanı sıra Vahdet-i Vücud öğretisi Muhyiddin Arabi'den önce Nifferi, Cüneyd Bağdadi gibi sufilerin metinlerinde de bulunmaktadır. Ancak Muhyiddin İbn Arabi ve özellikle de onun öğrencisi Sadreddin Konevi tarafından geliştirilmesi, daha geniş şekilde izah edilmesi bu metafiziği benimseyen sufileri tanımlamakta Ekberî tabirinin daha kullanılmasını kolaylaştırmıştır. Bir sıfat olarak kullanılan Ekberi tabiri 1911'de İsveçli sufi Abdülhadi Aguéli Paris'te kurduğu ve Al Akbariyya adını verdiği gizli sufi topluluğundan farklıdır. Topluluğun amacı Muhyiddin İbn Arabi'nin öğretisi üzerinde araştırmalar yapmak ve bu öğretiyi eğitimli kitle arasında yaygınlaştırmaktı. Muhyiddin İbn Arabi ve ondan doğrudan ders veya ilham alan çok sayıda Arap, Kürt, İranlı, Türk ve Hint kökenli sufiler Türkistan'dan Ortadoğu ve Kuzey Afrika'ya hatta Hintaltkıtasına kadar yayılmış olmakla beraber tasavvufun Ekberi koluna dair üniversite düzeyindeki sistematik araştırmaların ilkin Batı dünyasında başladığı görülmektedir. Batı'da Muhyiddin Arabi'nin üzerine yapılan ilk akademik çalışma Miguel Asin Palacios'ın "La Escatologia musulmana en la "Divina Comedia", eseri 1919'da Madrid'de basılmıştır. Miguel Asin Palacios'ın diğer eseri "El Islam cristianizado. Estudio del sufismo a través de las obras de Abenarabi de Murcia" eseri ise 1931'de Madrid'de basılmıştır. Miguel Asin Palacios dışında Louis Massignon, Henri Corbin Toshihiko Izutsu, James Morris, William Chittick, Michel Chodkiewicz gibi çeşitli ülkelerden akademisyenler hem tasavvuf hem de Ekberi öğretisi üzerine yaptıkları çalışmalarla öncü olmuşlardır. Üniversite çevrelerinin yanı sıra yine üniversite çevreleriyle ilişki içinde olan The Muhyiddin Arabi Society ve Beshara School gibi bağımsız dernekler de yayınladıkları süreli ve süresiz yayınlarıyla Ekberiliğin teorik ve pratik yönüyle ilgili çalışmalara destek vermişlerdir. Türkiye'de tasavvufun İlahiyat çevrelerinde araştırılması çok yenidir. Muhyiddin İbn Arabi'ye ilişkin ilk doktora çalışması Kazım Yıldırım'ın 1989'da tamamladığı Muhyiddin İbn'ül-Arabi ve sistemi (Gazzali-Sühreverdi-Konevi-Mevlana ile mukayeseler) adlı çalışmasıdır. Bir bilim dalı olarak Tasavvuf alanındaki ilk doktora çalışması ise aynı zamanda Muhyiddin Arabi üzerine yapılan bir başka çalışmadır. Prof. Dr. Mahmut Erol Kılıç'ın "İbn Arabi'de Varlık ve Mertebeleri" adlı bu ilk doktora çalışması Prof.Dr. Mustafa Tahralı'nın gözetiminde 1995'te tamamlanmıştır. Ancak bu çalışmadan sonra İlahiyat fakültelerinin tasavvuf bölümlerinde yapılan tezlerin sayısı hızla artmış çeşitli dergilerdeki makaleler ve yayınlanan kitaplarla aradaki boşluk doldurulmaya çalışılmıştır. Türkiye'deki Ekberi çalışmalarla ilgili en önemli gelişme Muhyiddin Arabi'nin Fütuhat-ı Mekkiyye eserinin ve onun önde gelen talebe ve halifelerinden Sadreddin Konevi'nin külliyatının Türkçeye çevirilmiş olmasıdır. Vahdet-i Vücud öğretisinin baş sözcüsü olmakla birlikte kendisinden sonra Vahdet-i Vücud görüşünü benimseyen sufiler için Muhyiddin İbn Arabi'nin lakaplarından olan Şeyh-i Ekber'e atıfla "Ekberî" sıfatı kullanılmıştır. Her ne kadar varlığın bir olduğunu kabul etmiş olsalar da Ekberi sufiler kimi görüşlerinde farklılıklar sergilemişlerdir. Örneğin Abdülkerim el-Cili ve Sadreddin Konevi her ikisi de Ekberi olmakla birlikte özgün görüşleri de olan ve başlı başına bir sufi metafiziği ve felsefesine sahip olan düşünürlerdir. Kirmanşah Havaalanı Kirmanşah Havaalanı, Şehit Eşref Esfahani Havaalanı (IATA: KSH, ICAO: OICC), İran'nın Kirmanşah Eyaleti'nin merkezi Kirmanşah kentinde yer alan bir havaalanıdır. Şehit Eşref Esfahani onuruna havaalanına adı verilmiştir. Åžirinler (film) Şirinler filmi, çizgi filmin yayınlanmadığı beş yıl sonrasında 2011 Ağustos'unda çıkmış bir 3 boyutlu filmdir. Hikâye komedileştirilmiştir. Şirinler, Mavi Ay dedikleri bir dönemdedirler. Gargamel'in köyü basması sonucu kaçarken yanlışlıkla gittikleri yasak şelaledeki geçitten geçerek Orta Çağ'dan günümüz New York'una gelirler. Gargamel onları bulmadan köylerine dönmek zorundadırlar. Kiş Havalimanı Kiş Havalimanı (IATA: KIH, ICAO: OIBK), İran'nın Hürmüzgan Eyaleti'ne bağlı Kiş Adası'nda yer alan bir havalimanıdır. Konarak HavalimanÄ± Konarak Havalimanı (IATA: ZBR, ICAO: OIZC), İran'nın Sistan ve Beluçistan Eyaleti'ne bağlı Çabahar kentinde yer alan bir havalimanıdır. Running Scared Running Scared (Türkçe: "Korkup kaçan"), Azerbaycan'ın 2011 Eurovision Şarkı Yarışması'nda Ell & Nikki tarafından seslendirilen ve yarışmada birinci olan şarkısı. 10 Mayıs 2011 tarihinde yapılan birinci yarı finalden 122 puan toplayan Azerbaycan, Yunanistan'ın bir basamak gerisinde, ikinci olarak finale kalmıştır. 14 Mayıs 2011 tarihinde yapılan büyük finalde, 43 ülkenin 31 tanesinden gelen toplam 221 puanla 2011 Eurovision Şarkı Yarışması'nı birincilikle tamamlamıştır. Eldar Kasımov ve Nigar Cemal daha önce hiç beraber düet yapmamışlardı. Eldar Kasımov, düet teklifini ilk duyduğunda endişe ettiğini ancak daha sonra başarılı olacaklarına inandılarını söylemiştir. Nigar Cemal Eurovision'u kazandıktan sonra, Daily Mail gazetesine verdiği bir röportajda, Eldar Kasımov ile birlikte çalışma planı olup olmadığı sorulduğunda, ortak projelerinin olabileceğini ancak, Eldar'ın solo kariyer yapma amacının olduğunu söylemiştir. Yetmiş şarkı arasından seçilen şarkının bestesi, İsveçli Stefan Örn, Sandra Bjurman, Iain Farquharson, sözleri ise Stefan Örn ve Sandra Bjurman tarafından yazılmıştır. Stefan Örn ve Sandra Bjurman, 2010 Eurovision Şarkı Yarışması'nda, Azerbaycan temsilcisi Safura'nın söylediği "Drip Drop" şarkısının da söz ve bestesini yapmışlardır. Şarkının akustik ve remiks olmak üzere iki versiyonu hazırlandı. Remiks şarkısı DJ Ingo Martens tarafından yapılmıştır. Şarkının akustik versiyonu ise gitarist ve yapımcı Dmitri Çetvergov tarafından yapılmıştır. Yeni versiyon, Beatles grubunun "Yesterday" ve Extreme grubunun "More Than Words" şarkılarını hatırlatmaktadır. Eldar Kasımov ve Nigar Cemal akustik versiyonda, bilgisayar teknolojisinden yararlanılmadığını söylemişlerdir: "Running Scared" şarkısının klibinin yönetmenliğini Tarmo Kırım yapmıştır. Kırım, 2002'de Tallinn'de yapılan Eurovision Şarkı Yarışması'nın da yapımcılığını üstlenmiştir. Organizasyonun hayranı olan Kırım, Eurovision şarkısına klip çekmeyi arzuladığını söylemiştir. Klip, geniş bir kadro ile deniz kıyısında çekilmiştir. Nisan 11'de İçtimai TV'de ilk kez yayınlandı. 18 Mayıs'ta, şarkıya çekilen klibin YouTube video paylaşım sitesinde en çok izlenen video olduğu açıklanmıştır. Stand By "Stand By" (Türkçe: Beklemede kal), Radiosa Romani tarafından yazılıp bestelenen ve İtalyan şarkıcı Senit tarafından seslendirilen İngilizce bir şarkıdır. Şarkı, Almanya'nın Düsseldorf şehrinde gerçekleştirilen 2011 Eurovision Şarkı Yarışması'nda San Marino adına yarışmıştır. Senit, şarkıyı 10 Mayıs 2011 tarihinde gerçekleştirilen birinci yarı finalde seslendirmiş ve geceyi, 34 puan toplayarak on altıncı sırada tamamlamıştır. San Marino yarı finalde ilk ona giremediği için, yarışma kuralları gereği 14 Mayıs 2011 tarihinde gerçekleştirilen yarışma finaline yükselememiştir. Şarkı, San Marino şehri ve Londra'da yönetmen Mark Sloper tarafından çekilen video klibi ile birlikte 17 Mart 2011 tarihinde kamuoyuna duyuruldu. Şarkı, Almanca ve Rusça versiyonlarını da içeren bir tekli olarak aynı tarihte yayınlandı. Bu, 2008 yılından beri San Marino'nun Eurovision Şarkı Yarışması'na ikinci katılımı idi ve ülke, ikinci katılımında da finale yükselemedi. Şarkı, 2008 yarışmasında San Marino adına yarışan "Complice" isimli Miodio şarkısını takip etti ve 2012 yarışmasında San Marino adına yarışan "The Social Network Song" isimli Valentina Monetta şarkısı tarafından takip edildi. Lamerd HavalimanÄ± Lamerd Havalimanı (IATA: LFM, ICAO: OISR), İran'nın Fars Eyaleti'ne bağlı Lamerd kentinde yer alan bir havalimanıdır. Laristan HavalimanÄ± Larestan Havalimanı (IATA: LRR, ICAO: OISL), İran'nın Fars Eyaleti'ne bağlı Larestan şehristanının Lar kentinde yer alan bir havalimanıdır. 1983 yılında öncelikle ulusal uçuşlara başlayan havalimanı, Körfez Savaşından sonra Dubai'ye yapılan uçuş ile uluslararası havaalanı statüsüne gelmiştir. Larestan Havalimanı, yıllık 3 milyon yolcudan fazla kapasiteli üç tane yolcu terminali bulunmaktadır. IBM tarafından yapılan karmaşık bir konveyör ve bagaj transfer tesisleri bulunmaktadır. Çok verimli olan bu sistem sayesinde kayıp bagaj ve gecikmelerde ülkenin büyük havalimanlarından daha öndedir. En yeni terminal, Terminal 3, Orta Doğu'nun tek yeşil havalimanı olarak yenilikçi bir tesistir. Elektrik, bölge ciddi miktarda güneş almasından dolayı güneş panelleri ile sağlanmaktadır. Klima sistemi, en yoğun zamanlarda, belli aralıklarla kapatıp açılarak güç tasarrufu sağlanmaktadır. Lavan