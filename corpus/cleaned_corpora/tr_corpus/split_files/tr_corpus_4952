protokol SIP standardıdır. WengoPhone yazılımının grafik arabirimi Gizmo ve Skype gibi diğer VoIP programlarının arabirimlerine çok benzer. Ana arabirimden arkadaş listenize, geçmiş görüşmeleriniz hakkında bilgiye ve Wengo oturumunuza ulaşmanız son derece kolaydır. C++/Qt kullanılarak programlanmıştır. WengoPhone yazılımının belli başlı özelliklerini şu şekilde özetlemek mümkündür: Yeni kuşak WengoPhone programı bu sorunların pek çoğunu ortadan kaldırmayı amaçlamaktadır. WengoPhone, Pidgin ve libgaim kütüphanesi sayesinde çok sayıda anında mesajlaşma şebekesi (MSN Messenger, Google Talk, Jabber, Yahoo! Messenger, AIM, iChat) ile uyumlu olacaktır. Programlayıcılara kendi üstüne başka yazılımlar eklenmesine olanak verecek bir altyapı da öngörülen yenilikler arasındadır. Kıpçaklar Kıpçaklar veya Kumanlar (Rusça: По́ловцы Polovtsı ya da Кума́ны Kuman, Çince: 钦察, Qīnchá), eski Türk halklarından biridir. Dilleri Kıpçakça olup üç kol halinde gelişim göstermiş ve daha sonra da Kıpçak dillerine kaynaklık etmiştir. En azından 8. yüzyıldan beri bilinen, kıbçak/kıpçak adı dışında, aynı Türk topluluğu için, üçü yerli (Türkçe) ve dördü de yabancı olmak üzere toplam yedi ad tespit edilmiştir: Kıpçaklarda da diğer bazı Türk boylarında olduğu gibi bir “sarışın”lık ve açık renk göz durumu söz konusudur. Ayrıca görüşlerden bazıları etnonimin Rusça versiyonu olan "polovets" adının Slav dillerinde hep sarı değil, bazen mavi rengi(göz) de bildirdiğini belirtir. Kıpçaklar, tarih sahnesine 9-11. yüzyıllar arasında, İrtiş boylarında Kimeklerle iç içe çıkmışlardır. Bunlar daha 8-9. yüzyıl civarında Orta Asya’dan Urallara geçmiş ve burada üstünlük kurmuşlardır. Sonra onları Siriderya boylarında, Oğuzlarla yan yana ve Orta Asya’ya dağılmış hâlde görüyoruz. Kıpçaklar, Moğol istilasından önce de Siriderya, İdil ve Don arasında, Kafkas ve Kırım dağlarında, Hazar’ın kuzey düzlüğü ile bugünkü Kazakistan’ın orta ve kuzeybatı kısmında yaşayıp pek çok Türk kavmi ile karışmışlar ve İran, Suriye, Rusya, Doğu Avrupa ve Bizans ile askerî, ticarî ve iktisadî ilişkiler kurmuşlardır. Önceleri “Mafazat Al-guz” (Oğuz bozkırı) diye bilinen topraklar da, artık XIII. asırda Deşt-i Kıpçak adıyla anılmaya başlanmıştır. Çin’den Don nehrine, Ural’dan Karadeniz’e kadar olan alana yayılan Kıpçaklar, bu devirden sonra da büyük bir hareketlilik içindedirler. Daha ziyade Macar tarihçilerinden edinilen bilgilere göre, 1020 civarında, Batı Sibirya’da büyük bir Kimek-Kıpçak kavimler birliği vardır. Kuman (Macarca Kun) kavim yapısının, Kunlar ve Sarıkların yanı sıra en önemli üçüncü halkı olan Kıpçaklar bu devirde birleşmişler ve kaynaşmışlardır; sonraları çok meşhur olan Kuman kavim adı da, işte bu devirde ortaya çıkmıştır. Bu devirde görülen Kuman-Kıpçak kavimler birliğinden evvel, Kuman halkı daha doğuda yaşarken, Sarı Uygurları yenip ülkelerini işgal etmişler ve bu halkın bir kısmını kendilerine bağlamışlardır. İşte bu Kuman-Sarı Uygur birleşmesi, 10. yüzyılın ikinci yarısında, Kıtaylar ve komşuları Kayların sıkıştırmasıyla, batıya, Oğuzların ve Karlukların topraklarına yönelmişlerdir. Bu göçün devamıyla, yukarıda zikredilen Oğuz bozkırı, artık, tarih kaynaklarında Kıpçak bozkırı olarak yer almaya başlayacaktır. Onların tarihte az görülen bu yürüyüşleri, 11. yüzyılda Rus beyliklerine karşı kazandıkları bir dizi galibiyetten sonra, Karpatlar’a, Balkanlar’a kadar sürecektir. Böyle gelişen Kıpçak-Kuman varlığı, 13. yüzyılın sonlarına kadar, bu bölgenin tayin edici bir gücü olagelmiştir. Balkanlardaki Eflak-Boğdan Prensliğini Kıpçaklı Komutan "Toktemirus"'un oğlu Başbuğ "Basarapa" Kurmuştur. Önemli Kıpçak Başbuğlarından biri olan "Kopyak" (köpek) sık sık Rus Knezlerine baskın yaparak Kırım sahil hattının yükünü hafifletmiş Rusları sibirya bölgesine hapsetmiştir. Özellikle 13.yüzyılda, Moğol akınları önünde, Avrasya bozkırlarında çok geniş bir alana yayılan Kıpçaklar, dinamik bir güç olarak komşu devletlerin bazen korkulu düşmanı ve bazen de güvenilir müttefikleri olmuşlarsa da çok parçalanmışlar ve tarihte, kendi adlarıyla anılan bir devlet bırakamamışlardır. Bölgeye Kumanlar’dan yadigar kalan bir isim de Kemençe’dir. Kemençe Kumanlar da şahıs ismi olarak da kullanılmıştır. 1290 da Macar Kralı IV. Laszlo’yu öldüren Kumanlardan birinin adı "Kemenche" idi. Kemençe ismini Kumanların yayıldığı sahalarda da görmek mümkündür. Kırım yarımadasında Kemençe, Küçük Kemençe, Murzatar Kemençe isimli köyler bunlardan bazılarıdır. Gagauzlarda Kemençe kelimesinin anlamı Keman olup Kemençe çalıp oynanan oyunun adı da Horodur. 1237’de Moğol İmparatorluğu'nun saldırısına uğramış ve 1239'da tamamen yenilgiye uğramışlardır. Bu yenilginin ardından Kıpçakların bir kısmı bugünkü Rusya, Ukrayna ve Kazakistan toprakları üzerinde kurulan Altın Orda'nın egemenlik sahasında kaldılar. Diğer kısımları ise "Deşt-i Kıpçak" topraklarından değişik bölgelere yayıldılar.Gürcü- Kıpçak karma Ordusunun Başkomutanı Kubasar önderliğinde bir kısım boylar Doğu Karadenizi yurt edinmişlerdir. Bu durum aynı zamanda Osmanlı fethinden önceki ilk Türkleşme hareketlerindendir. Kıpçakların esas sahalarının dışında Mısır bölgesi, onların savaşçı güç ve köle (Ar: memlûk) olarak geldikleri bir bölgedir. Zamanla bu bölgede hakimiyeti ele geçirip Memlûk Devleti’ni kurmuşlardır. Böylece, Mısır'da Bahriye Memlûkleri olarak bilinen hanedanı kurdular. Memlûkler'in en önemli hükümdarı olan Sultan Baybars, Kırım yarımadasında doğmuştur. Memlüklerde Mısır tarihinde önemli yeri olan ; "Kutuz" , "Aybek" , "Aktay" , "Kalavun" gibi önemli Kıpçaklı askeri komutanlar yetişmiştir. Bu komutanların mukavemeti Mısır'ı Moğol istilasından korumuş, Mısır Kıpçak ordusu Dünya'da Moğolları yenen ilk ordu olmuştur. Kıpçak Diyarının Moğol istilasına uğramasıyla Başbuğ "Köten" komutasında Yaklaşık 40.000 haneli bir grup ise bugünkü Macaristan'a gitmiş ve Kunlar denilen etnik grubu oluşturmuştur. Kıpçak Beylerinden "Kemenche" Macar kralına suikast düzenleyerek öldürmüştür. Macaristan Kıpçakları Hristiyan olarak dil ve kültürlerini kaybetmişler zannediliyordu ama son yıllarda Macaristan’da kendilerinin Köten Han’ın torunu olduğunu söyleyen ve Büyük Kumanistan yani Nagykunsag’ın bir şehri olan Karsak civarında yaşayan 75.000 civarında bir Kıpçak Türk grubunun olduğu tespit edilmiştir. Bunlar Hristiyandırlar. Bu Kıpçakların dili olan Kıpçakçay'ı Macaristan’da son kullanan kişi 1804 yılında vefat etmiştir. Fakat bu dilden kalan son hatıra bir dua hâlen söylenmekte ve bilinmektedir. TRT yapımı Özütürk belgeseli bunları kayda almıştır. Kıpçak askerleri genelde kargı kullanan Süvari birliklerinden oluşmuştur. Otorite sahibi askerler miğfere bağlı maskeler kullanırdı. Savaş yöneticisi olarak genelde Başbuğ'lar bulunurdu. Askerlerden farklı kıyafet giyerlerdi. Askeri olarak çok gelişen Kuman Devleti'nde Başbuğlar, ordu için çok büyük önem teşkil etmekteydiler. Daha önceki Türk devletleri gibi Hatun'lara önem vermişlerdir. Orduda birçok kadın asker yer almıştır. Gürcü-Kıpçak ilişkisi oldukça eski ve resmî bir ittifaktır. Nitekim Dağıstan Bölgesi Kıpçaklarının Hristiyan olması bu ittifakın sonucudur. Bu iki toplum aynı ülkeyi paylaşmış, ortak bir siyasi ve sosyal kültür kurmuştur. 1. Göç: 1118 Yılında Kral Davit Kıpçaklarla kavgalı bulunan ve onlara Kafkas geçitlerinden yol vermeyen Alanları (Osetyalı)ları yola getirdi. Kalelerini ele geçirdi. Kıpçaklı Başbuğ "Şaraga" Han'ın (Sarıcık) torunu "Atraga" Han (Atrak) 45.000 aileyi bu geçitlerden aşırıp Gürcistan’a getirdi. Kral Davit Onlara toprak ve başka mülkler dağıttı. Askerlik hizmetleri için gerekli araç, gereç ve silahlarla donattı. Yarı ilkel bu Kıpçakları sıkı bir askeri eğitime tabi tuttu. İki yıl sonra Gürcistan artık iyi yetişmiş 40.000 kişilik süvari ordusuna sahip bir ülke haline geldi. Davit’in bundan başka 5.000 kişilik bir muhafız ordusu daha vardı. Bu orduya ‘Monaspa’ (Köle Sipahiler) adı veriliyordu. Bu askerlerin görevi kral sarayını korumaktı. Bu Kıpçak Ordusu Selçuklu Devletini ağır bir yenilgiye uğratarak Tiflis'ten attı (1123) ve kısa zamanda Gürcistan'ın sınırlarını iki buçuk katına çıkardı. 2. Göç: 1185 Yılında Annesi Kıpçak olan Kraliçe "Tamar" Döneminde Başbuğ "Sevinç" Han önderliğinde 40.000 Kıpçak ailesi Deşt-İ Kıpçak'dan Gürcistan'a göç etti. Bu yeni Kıpçaklar Kraliçe "Tamar" tarafından Trabzon İmparatorluğu sınırlarına kadar iskan edildi ve bir bakıma Batı sınırı garantiye alındı. Şaman olan savaşçı Kıpçaklar Trabzon Rum Devletini sık sık rahatsız etmelerine karşın Erzurum, Gümüşhane bölgelerindeki Gürcü Beylikleri ile yakın ilişkiye girmeleri zaman içerisinde Hristiyan olarak kültürlerini kaybetmelerine yol açtı. Kıpçaklar Şamanizm inancına bağlıydılar. İslami merkezlerin yakınlarında Müslümanlığın kabul edilmesi meydana geldi. Bazı Kıpçaklar ve Kumanlar'ın 11. yüzyıl dolaylarında Müslümanlar ile olan çatışmalarında müttefik oldukları için Gürcüler'in aracılığıyla Hristiyanlık inancını benimdesikleri bilinir. Ayrıca Kıpçak Hanı Atrak'ın kızı ile evli olan Gürcü Kralı IV. Davit'in isteğiyle büyük bir kitle vaftiz olmuştur. 1120'den itibaren bir Kıpçak milli Hristiyan klisesi ve önemli bir ruhban sınıfı bulunmaktaydı. Moğol istilasını takiben Altın Orda Kıpçakları arasında İslam inancının popülerliği artmıştır. Codex Cumanicus ("Kodeks Kumanikus"), Karadeniz’in kuzeyindeki Kıpçak Türklerinden (Kumanlar) İtalyanlar ve Almanlar tarafından 14. yüzyılda derlenmiş iki bölümlük bir eserdir. Sözlük-metinler derlemesi olarak sayılabilecek eserin adı Latincedir ve "Kuman Kitabı" olarak Türkçeye çevrilebilir. 1. TOKSOBA (Dokuzoba) : Tatar kökenlidir. Moğollarla işbirliği yaparak Durutları yok etmenin eşiğine getirmiştir. 2. JETİOBA (Yedioba) : Kalabalık bir boydur. 3. BURDJOGLİ (Burçoğlu): Kıpçak Toplumunun Merkezini oluşturan boylardan biridir. 4. ELBARLİ (Kurtbölgeli): Kıpçak Hanları bu boydan seçilirdi. 5. KANGAROGLİ ( Konguroğlu ): Peçenek asıllıdır. Sonradan Kıpçak organizasyonuna girmiştir. 6. ULADJOGLİ ( Ulaşoğlu ) : Macaristan'da iz bırakmış bir boydur. 7. DURUTLAR ( Dörtler-Dörtoba ): Moğol saldırısından büyük zarar görmüş Deşti-Kıpçak'dan göçmüştür. 8. KULABOGLİ ( Kulobaoğlu ): At besleme kültürü çok güçlüdür. 9. JORTAN ( Çortan ): Turna balığı anlamına gelmektedir. 10.KARABİRKLİ ( Karaşapkalı ): Peçenek asıllıdır. 11. KOTAN ( Kutan ): Kuman asıllıdır. Doğu Kıpçakları bir zamanlar hakimiyetleri altında bulundukları Kimek boyları ve Yenisey Kırgızları (Eski Kırgızlar) ile birleşerek Kırgız (eskiden Ruslarca "Kara Kırgız") adı altında Altay, Yedisu ve Tanrı Dağlarında hayatlarına devam etmiştir. Karaçay-Balkar Türkçesi konuşan topluluğun temellerinde Kuban Bölgesine yerleşen Kara Bulgarların olduğu düşünülmektedir. Karaçaylar ve Balkarların atalarının 11. (Omeljan Pritsak'a göre) ya da 13. (Ufuk Tavkul'a göre) yüzyıldan sonra Kıpçaklaştıkları düşünülmektedir. András Róna-Tas'a göre bazı Kazan Tatarları Kıpçaklaşmış Volga Bulgarlarıdır. Orta Kıpçakça dönemine ait Ermeni Kıpçakçası adı verilen yazmaları bırakanların Kıpçaklaşmış Ermeniler olduğu ileri sürülür. MPI MPI (Message Passing Interface) bir bilgisayar iletişim protokolüdür. Dağıtık bellekli bir sistemde paralel program koşan düğümlerin arasındaki iletişim için kullanılan fiilen standart bir protokoldür. MPI uygulamaları Fortran, C, C++ ve Ada programlarından çağrılan kütüphane yordamlarından oluşur. MPI 'ın diğer eski mesaj geçirmeli kütüphanelere olan üstünlüğü taşınabilir (MPI pek çok dağıtık bellekli mimari üzerinde uygulanmıştır) ve hızlı (çünkü her bir uygulama üzerinde çalıştığı hardware için optimize edilmektedir) olmasıdır. Aşağıda bir "Merhaba Dünya" uygulaması görülmektedir. Her bir işlemciye "Merhaba" mesajı yollanmakta bu mesaj işlendikten sonra sonuçlar ana işlemciye dönmekte ve çıktı mesajları ekrana yazılmaktadır. Mark V Birleşik Krallık tarafından I. Dünya Savaşı'nda kullanılan bir tank. Mark V, Mark serisinde ilk üretilen tanklardan sonra tamamen yeni bir tasarıma sahip olan ilk tanktır. A7V A7V, Birinci Dünya Savaşı'nın sonlarına doğru, 1918'de Almanya tarafından geliştirilen tank. 100 adet üretilmesi emredildi ancak entüstrideki çelik sıkıntısı nedeniyle yalnızca 20 adet teslim edildi. Siper savaşlarındaki kayıpları engellemek ve düşman hatlarını yarma amacıyla geliştirilen A7V(Abteilung Verkehrsvesen) zamanın şartlarında diğer silahların tanklardan daha fazla önemsenmesi sebebi ile pratikte etkin tank savaş taktikleri uygulanamamıştır. Zırh ve hız bakımından rakiplerine karşı avantajlıydı. A7V Belçika malı 57mm bir topla donatılmıştı ayrıca 6 adet MG 08/15 mevcuttu. 18 kişilik bir mürettebata sahipti ancak içerideki sıcaklık 80 dereceyide aşabildiğinden sıkıntı yaratıyordu ve motor seside çok fazlaydı. A7V, 7.34 metre (24.1 ft) uzunluğunda, 3 metre (9,8 ft) genişliğinde ve maksimum yükseklik 3.3 metre (11 ft) idi. Tankın yanları için iki taraftan 20mm, önüne 30 mm ve çatıya 10 mm çelik levha kaplandı; ancak çelik sertleştirilmiş değildi etkinliği azdı. Bu makineli tüfek ve tüfek ateşini durdurmak için yeteri kadar kalındı, ama büyük kalibre mermiler için yeterli değildi. Bu sertleştirilmiş çelik dönemin kullanılan diğer tanklarına oranla iyi bir koruma sundu. Şekli ve yapısı itibarı ile İngilizler tarafından "Yürüyen Kale" lakabı takılmıştı. A7V tankları Birinci Dünya Savaşı esnasında Almanya'nın kullanabileceği tek tankdı. Az sayıda üretildiği için her birine ayrı ayrı isimler takılmıştı. Savaşlardan geriye kalan tek orijinal A7V tankı olan Mephisto, bugün Avustralya'daki bir müzede bulunuyor. GÃ¼len Buda Gülen Buda, Çin'deki ismiyle Milefo (彌勒佛) ya da Bu-Dai (布袋羅漢, Pinyin:bù dài luó hàn) Budizm'de Bodhisattva Maitreya'nın (Geleceğin Budası) vücutlaşmış hali olarak kabul edilen kutsal bir figürdür. Söylenceye göre 10. yüzyılda Çin'de yaşamış bir Chan (Zen) rahibidir. Genellikle sırtında keten bohçası, güleç ve koca göbekli bir figür olarak tasvir edilen Milefo, Çin'de cömertliğin ve hoşgörünün sembolüdür. Japonya'da Hotei adıyla bilinen Milefo "Yedi Şans Tanrısından" (Shichi Fukujin) biridir. PVM PVM (Parallel Virtual Machine) bilgisayarların paralel bir ağ üzerinden konuşturulması içim kullanılan bir yazılım aracıdır. Heterojen makinalardan oluşan bir ağ'ı tek bir dağıtık paralel işlemci olarak kullanmak için geliştirilmiştir. PVM Tennessee Üniversitesi, Oak Ridge National Laboratory ve Emory Üniversitesi tarafından geliştirilmiştir. İlk versiyonu 1989 yılında ORNL' de ikinci versiyonu Tennessee Üniversitesi tarafından Mart 1991' de sürüldü. Mart 1993' te üçünçü versiyonu açıklandı; bu versiyonda yapılan değişikilikler hata toleransı ve daha iyi taşınabilirlik oldu. PVM şu anda aktif olarak geliştirilmemesine rağmen dağıtık ve grid hesaplamadaki modern trendlerin gelişmesi açsından önemli bir adım olmuştur. PVM, Unix ve Windows makinalardan oluşan heterojen bir ağın tek bir paralel bilgisayarmış gibi kullanılmasına olanak sağlar. Büyük hesaplama yükü getiren problemler, pek çok bilgisayarın bir araya gelmesiyle sağlanan hız ve bellek sayesinde verimli bir şekilde çözülebilir. Yazılım taşınablir özelliktedir. J.F.C. Fuller John Frederick Charles Fuller (1 Eylül 1878- 10 Şubat 1966) Britanyalı tümgeneral, askeri tarihçi ve strateji uzmanıdır. Özellikle modern zırhlı savaş üzerine ürettiği teorilerle tanınır. Tankların başarıyla kullanıldığı ilk çarpışma olan Cambrai Çarpışması'ndaki tank harekatını planlamıştır. Üsküdar Fen Lisesi Özel Üsküdar Fen Lisesi (ÜFL), 1987 yılında Bilfen Kolejleri'nin bir okulu olarak kuruldu. Okul, Küçükçamlıca'daki binasında eğitim vermektedir ve her sene Mayıs ayında mezunlar günü düzenlemektedir. Kostas Karamanlis Konstantin Aleksandru Karamanlis (; 14 Eylül 1956, Atina), Yunan siyasetçi, 2004-2009 yılları arasında Yunanistan Başbakanı ve muhafazakâr Yeni Demokrasi Partisi’nin eski başkanı. Aynı adlı Yeni Demokrasi Partisi'nin kurucusu, dört defa başbakan, iki defa da cumhurbaşkanı olarak görev yapan Konstantin Karamanlis'in yeğeni. Karamanlis, Yunanistan’ın en nüfuzlu iki siyasi hanedanlığından birinin mensubu olarak 14 Eylül 1956’da Atina’da doğdu. Atina Üniversitesi’nde Hukuk eğitimi, özel Amerikan Deree College’da ekonomi eğitimi aldı. 1980-1984 yılları arasında eğitim gördüğü ABD’deki Tufts Üniversitesi’ne bağlı Fletcher Hukuk ve Diplomasi Fakültesi’nde siyaset bilimi ve ekonomi konularında yüksek lisansını ve uluslararası ilişkiler ve diplomasi tarihi konusunda doktorasını tamamladı. 1974-1979 yılları arasında YDP gençlik kollarında faaliyetlerde bulundu, 1984-1989 yılları arasında avukatlık yapan Karamanlis, 1983-1985 yılları arasında Deree College’da siyaset bilimi, diplomasi tarihi ve şirketler hukuku konularında ders verdi. 1989 yılından bu yana YDP Selanik milletvekili olarak görev yapıyor. Mart 1997’de ise amcasının kurduğu parti liderliğini devraldı. Amcasının 1955’te 48 yaşındayken seçilmesiyle elde ettiği en genç başbakan unvanını da 2004'te devralan 47 yaşındaki Karamanlis, hayır işleri alanında son derece faal olan Natasa Pazetis ile evli. Çiftin 2003’te dünyaya gelen ikiz çocukları var. Karamanlis, iyi derecede İngilizce, Almanca ve Fransızca biliyor. Ekonominin bozulması üzerine erken seçim kararı almıştır. 2009 erken seçimlerinde alınan yenilginin sonrasında başbakanlıktan ve partisinin başkanlığından çekildi. Cumhurbaşkanlığı Kupası Cumhurbaşkanlığı Kupası ile şunlar kastedilmiş olabilir: Percy Hobart Sir Percy Cleghorn Stanley Hobart, Britanyalı istihkâm ve tank subayıdır. II. Dünya Savaşı sırasında Birleşik Krallık 79. Zırhlı Tümeni'ne komuta etmiştir. John Frederick Charles Fuller askeri tarihçi ve strateji uzmanıdır. Özellikle Modern Zırhlı Savaş üzerine ürettiği teorilerle tanınır. Tankların başarıyla kullanıldığı ilk çarpışma olan Cambrai Çarpışması'ndaki tank harekatını planlamıştır. Ünlü komutan Bernard Montgomery'nin kayınbiraderidir. Başbakanlık Kupası Başbakanlık Kupası, ilk kez 1944 yılında oynanmaya başlanmıştır. 5 yıl devam eden kupa, Türkiye Futbol Birincisi ile Millî Küme Şampiyonu arasında oynanmıştır. 1950 yılında Millî Küme'nin son bulması ile Başbakanlık Kupası da 1966 yılına kadar yapılmamıştır. 1966 yılında Türkiye Futbol Federasyonu uygulamayı yeniden başlatmıştır. İkinci Lig Şampiyonu ile Amatör Şampiyon arasında oynanmıştır. Bu format 1970'e kadar devam ettirilip 1971 yılında kupa yine yeni bir sistemle oynatılmıştır. Bu kez 1. Lig ikincisi ve Türkiye Kupası ikincisi arasında final oynanır. Bu arada kupa maçlarına 1982, 1983, 1984 yıllarında ara verilmiştir. Son kez 14 Mayıs 1998 tarihinde Fenerbahçe'nin bu kupayı kazanmasından sonra Başbakanlık Kupası tekrar kaldırılmıştır. Adna R. Chaffee, Jr. Adna Romanza Chaffee, Jr. (23 Eylül 1884, Junction City,Kansas – 22 Ağustos 1941, Boston,Massachusetts), Amerikalı general. Amerikan tank kuvvetlerinin geliştirilmesindeki rolü nedeniyle "Zırhlı Birliklerin Babası" diye bilinir. İstanbul Şildi İstanbul Şildi, 1929-1939 yılları arasında aralıklarla düzenlenen ve sadece İstanbul'daki takımların katılabildiği futbol turnuvası. Cumhuriyet Halk Fırkası İstanbul Merkezi tarafından 1929-30 sezonu başında, Türkiye Futbol Federasyonu'nun da patronajı altında, İstanbul'un tüm federe kulüplerinin iştirakiyle bir turnuva tertiplemişti. Bunun için de ortaya, 10 yıllık bir şilt koymuştu. 1930'dan 1939'a kadar devam edecek turnuvalar sonunda bu şildin üzerindeki 10 küçük gümüş plakete en fazla adını yazdıracak takım bu değerli armağanın nihai sahibi olacaktı. Belirlenen 10 yıllık süre içinde (1930-1939) bu şilt maçları 7 kez sonuçlanabilmiş ve Fenerbahçe, kazandığı 4 birincilikle bu şildin nihai sahibi olmuştu. 1930 yılında düzenlenen kupanın ilk sahibi, yarı finalde Galatasaray, finalde ise Beşiktaş'ı eleyen Fenerbahçe oldu. Sonraki yıl turnuva tamamlanamamıştı. Yarı finalde Beşiktaş'ın turnuvadan çekilmesiyle Fenerbahçe tekrar finale çıkıp, bu sefer İstanbulspor'u eleyen Galatasaray ile mücadele edecekti. Ancak takımlar, final maçının ertelenmesini isteyip bu istek federasyon tarafından reddedilince ikisi de turnuvadan çekildi. Bazı kaynaklara göre kupanın sahibi çekilmeyen tek takım olan İstanbulspor'du. 3 Büyükler sonraki sezon yine federasyon ile yaşadıkları sorunlar nedeniyle İstanbul Futbol Ligi'ne ve İstanbul Şildi'ne de katılmadılar. İstanbulspor, iki turnuvanın da kazananı oldu. 1933'te düzenlenen organizasyonda da sorunlar yaşandı. Yine bir Fenerbahçe-Galatasaray finali yaşanmış ancak Fenerbahçe'nin 2-0 önde götürdüğü maç, tribün olayları nedeniyle hakem tarafından tatil edilmişti. Sonraki sezon Fenerbahçe, Beşiktaş'ı yenerek şildin sahibi oldu. Bir hafta sonra ise 1933'ün ertelenen finalini Galatasaray ile oynamış ancak 1-0 yenilerek şildi kazanamamıştır. 1936 yılında İstanbul Futbol Ligi'nin uzaması, 1937 yılında ise Millî Küme maçlarının uzaması nedeniyle şilt mücadeleleri gerçekleştirilemedi. 1938 yılında Fenerbahçe, Beşiktaş'ı 3-0 yenerek şildin sahibi oldu. 1939'da turnuvaya Galatasaray ve Beşiktaş katılmadı. Fenerbahçe, finalde Hilal'i 7-3 yenerek şildi dördüncü kez sahibi oldu. Böylece şilt, nihai sahibine kavuşunca turnuva sonlandırıldı. 1942'de turnuva İstanbul Kupası adı altında tekrar düzenlenmeye başlandı. Centurion (tank) Centurion, Birleşik Krallık tarafından tasarlanan Centurion tankı, II. Dünya Savaşı sonrası dönemin ilk Britanya ana muharebe tankıdır. Bir çoklarınca Britanya tarafından yapılan en iyi tank tasarımı olduğu savunulur. 1990'ların sonuna kadar az miktarda da olsa hizmette kalmışlardır. Şasesi halen bazı ordularda çeşitli rollerde kullanılmaktadır. Üretimi II. Dünya Savaşı'na yetiştirlememiş ve o zaman zarfında yalnızca 6 adet prototip modeli üretilmişti. 1945 yılında seri üretime girmiş ve üretimi 1960'lara kadar sürmüştür. İstanbul Kupası İstanbul Kupası, 1941 ile 1947 yılları arasında, İstanbul'daki takımların katılımıyla düzenlenen futbol turnuvası. Beden Terbiyesi Genel Müdürlüğü İstanbul Bölge Ajanlığı, 1930-1939 arasında elemeli olarak düzenlenen İstanbul Şildi'nin gördüğü ilgi üzerine yine tüm kümeler arasında eleme usulü ile oynanmak üzere İstanbul Kupası'nı düzenledi. Kupa 6 kez yapılabildi. Sonuncu kupanın finali olan Beşiktaş-Fenerbahçe maçı oynanamadı. Spor Toto Kupası Spor Toto Kupası, 1964-1971 yılları arasında Türkiye Futbol Federasyonu tarafından düzenlenen kupa. Bu kupayı en çok alan Beşiktaş olmuştur. Dörder takımın katılımıyla düzenlenen bu kupadaki maçlar tek devreli lig usulüyle oynanmakta ve en çok puanı alan şampiyon olmaktaydı. Donanma KupasÄ± Donanma Kupası, 1982-1986 yılları arasında Türk Deniz Kuvvetlerini Güçlendirme Vakfı tarafından vakıf yararına düzenlenen futbol turnuvası. Bu kupayı en çok alan 4 kez ile Fenerbahçe olmuştur. 1986 yılında son kez oynanmıştır. KÃ¢mil Ocak Stadyumu Kâmil Ocak Stadyumu Gaziantep'te bulunan stadyumdur. Gaziantepspor'un ve Gaziantep FK'nın iç saha maçlarını oynadığı stad 16.981 kişi kapasitelidir. Yapımını dönemin spordan sorumlu Devlet Bakanı, Gaziantep Milletvekili Kâmil Ocak gerçekleştirmiş, 1974 yılında hizmete açılmıştır. Gece ışıklandırması mevcuttur. Mardinspor Mardinspor, 1969 yılında Mardin'de kurulan futbol kulübü. 2015 yılından bu yana faaliyet göstermemektedir. Kalespor, Timurspor, Mezopotamyaspor, Gençlikspor takımlarının birleşmesi ile Mardin Spor Kulübü 1969 yılında kuruldu. Kurulduğu yıl 1969-70 sezonunda 3. Futbol Ligine alındı. 1971-1972 sezonu sonunda Amatör Lig'e düştü. 1980-1981 sezonunda, Atatürk’ün 100. Doğum yılı münasebetiyle Türkiye 3. Lig'i kaldırılıp, takımların hepsi 2. Futbol Ligine alınınca Amatörde Şampiyon olan Mardinspor'da 2. Futbol Ligine yükseldi. 6 sezon bu ligde şimdiki adıyla Süper Lig olan 1. Futbol Ligine yükselmek için mücadele eden Mardinspor 1985-1986 sezonunda 3. Futbol Ligine düştü. 1987-1988 sezonu sonunda 3. Futbol Liginde Şampiyon olarak ve tekrar 2. Futbol Lig'ne çıktı. Ancak, 1988-1989 sezonu sonunda tekrar 3. Lig'e düştü. 5 sezon 3. Lig'de oynadıktan sonra 1993-1994 sezonu sonunda Mardin Amatör Ligi'ne düştü. Bir yıl içinde, 1994-1995 sezonu sonunda amatör kümede şampiyon olup yeniden profesyonel liglere döndü. 6 yıl 3. Lig'de mücadele eden kulüp, 2000-2001 sezonu sonunda gruplarında ilk üç sırayı alan takımların çıktığı 2. Lig'e yükseledi. 2001-2002 sezonunda TFF, 2. Lig'i 2 ayrı kategoriye ayırınca Mardinspor 2. Lig B Kategorisi'nde kaldı. 2003-2004 sezonu sonunda 2. Lig B Kategorisi'nde grubunda Şampiyon olarak 2. Lig A Kategorisi'ne yükselen Mardinspor, 4 sezon bu kategoride kaldıktan sonra, 2007-2008 sezonu sonunda 2. Lig B Kategorisi'ne düştü. 2011-2012 sezonunda TFF 2. Lig Beyaz Grup'ta mücadele etmekteyken ekonomik sıkıntılar nedeniyle kulübe getirilen transfer yasağı sonucu lisanslı sadece altı futbolcusunun kalışı ve bazı maçlarda sahaya 9 ya da 10 futbolcunun çıkması, maçlara çıkmasına engel teşkil etti. Kulüp, iki maça peş peşe çıkmadığı için PFDK tarafından 3. Lig'e düşürüldü. 2012-2013 sezonuna kadrosunda 22 yaş altında 15 futbolcuyla başladı. 3. Lig'de hiçbir maçından puan alamayan ve sadece 2 gol atabilen Mardinspor, -3 puanla BAL Ligi'ne düştü. 2013-2014 sezonunda BAL liginde grubunda lider olarak 3. Lig'e yükselme play-off'ları oynasa da, başarılı olamayarak BAL'da kaldı. 2015 5 Nisan Pazar Günü oynanan Mardinspor - Kızıltepespor maçında normal süresi 2-2 biten Play-Out maçında Penaltılarda Kızıltepespor'a 3-1 yenilen Mardinspor Mardin Süper Amatör Ligine düştü. 2015 senesinden bu yana faaliyetlerini durdurdu. Åžampiyonluk (1): 2003-2004 Åžampiyonluk (2): 1987-1988, 2000-2001 1980-1986, 1988-1989, 2004-2008 2001-2004, 2008-2012 1969-1973, 1986-1988, 1989-1994, 1995-2001, 2012-2013 2013-2015 1973-1980, 1994-1995 Mihail TuhaÃ§evski Mihail Tuhaçevski (Rusça: Михаи́л Никола́евич Тухаче́вский / "Mikhail Nikolayevich Tukhachevskiy", Lehçe: Michał Tuchaczewski, 16 Şubat (Jülyen takviminde 4 Şubat) 1893; Aleksandrovskoye, Smolensk – 12 Haziran 1937; Lubyanka Hapishanesi, Moskova), Sovyet mareşal. İlk beş Sovyet mareşalinden biridir. 1925-1928 yılları arasında Kızıl Ordu Kurmay Başkanı olarak görev yaptı. Tank stratejileri ile tanınır. Josef Stalin'in 1930'lardaki Büyük Temizlik hareketinin bir parçası olan 1937-38 Kızıl Ordu tasfiyelerinin en önemli kurbanlarından biridir. UÅŸakspor Uşakspor, 1967'de Uşak'ta kurulmuş ve Temmuz 2010'a kadar etkinlik göstermiş spor kulübü. Maçlarını Uşak'taki 1 Eylül Stadı'nda oynamış olan Uşakspor'un renkleri kırmızı-siyah, lakabı "Aşigolar"dı. 17 Eylül 2009'dan beri belediyeyle yaptığı anlaşmadan dolayı Uşak ilinden profesyonel liglere takım çıkarma görevini "Uşak Belediyespor"a devretmiş olsa da kulübün tüzel kişiliği Temmuz 2010'daki fesihe kadar devam etmiştir. 1967 yılında Uşak Şekerspor ve Ulubeyspor'un birleşmesiyle Uşakspor kuruldu ve Afyonspor, Balıkesirspor, Giresunspor, Kastamonuspor, Malatyaspor, Orduspor, Sivasspor ile birlikte 2. Lige alındı. 1967-68 sezonunda 2. Lig Kırmızı Grupta mücadele eden Uşakspor, sezon sonunda son sırada kalarak küme düştü. 1969-70 sezonunda 3. Lig'de şampiyon olarak tekrar 2. Lig'e yükseldi. 1970-71 sezonunda 2. Lig Beyaz Grupta mücadele eden Uşakspor, sezonu 8. sırada tamamalrken Türkiye Kupası'nda 1. Tur maçında İskenderunspor'a elendi. 1974-75 sezonunda 2. Lig Beyaz Grupta mücadele eden Uşakspor, sezon sonunda gruptan tek takım olarak küme düştü. 1975-76 sezonunda Türkiye Kupası 1. Tur maçında Ispartaspor'a 2-0 yenilerek elendi. 1976-77 sezonunda Türkiye Kupası 1. Tur maçında Sarayköyspor'u 3-0, Manisaspor'u da 2-1 yendikten sonra 3. Turda Karşıyaka'ya 3-2 yenilerek elendi. 1977-78 sezonunda da Türkiye Kupası 1. Tur maçında Karşıyaka'ya 2-0 elenen Uşakspor, bir sonraki sezon Türkiye Kupası'nda yeniden çıkış yakalayarak tekrar 3. Tura çıkma başarısı gösterse de Giresunspor'u 2-1, 4. Turda da deplasmanda Sakarya Karadenizspor'u penaltılarla 5-4 yenmesine karşın 5. Turda Diyarbakırspor'a elendi. 1979-1982 yılları arasında 2 Sene amatör kümede mücadele eden Uşakspor, 1981-82 sezonunda Amatör Lig'den 2. Lig'e terfi maçları sonunda şampiyon olarak 2. Lig'e yükseldi. 1982-83 sezonunda 2. Lig B Grubunda mücadele eden Uşakspor, sezon sonunda gruptan 5. takım olarak küme düştü. Aynı sezon Türkiye Kupası'nda 1. Turda İzmirspor'u elese de 2. Tur maçında Göztepe'ye elendi. 1983-84 sezonunda tekrar Amatör Lig'de mücadele eden Uşakspor, sonraki 3 sezon boyunca 3. Lig'de mücadele etti. 1985-86 sezonunda Türkiye Kupası'nda 1. Turda Karacabeyspor'u elemesine karşın 2. Turda Yeni Salihlispor'a 1-0 yenilerek elendi. 1986-87 sezonunda 3. Lig'de şampiyon olarak 4 yıl aradan sonra yeniden 2. Lig'e yükselse de aynı başarıyı kupa maçında gösteremeyerek henüz ilk turda Burhaniyespor'a 4-2 yenilerek elendi. 1987-88 sezonunda 2. Lig B Grubunda 16. sırada kalarak 3. Lig'e düşen Uşakspor, Türkiye Kupası'nda Ankara Demirspor'u, Kütahyaspor'u ve 3. Turda da Malatyaspor'u geçse de 4. Turda Samsunspor'a elendi. 1988-89 sezonunda 3. Lig'i İzmirspor'un ardında 2. sırada tamamlayan Uşakspor, başarısının devamını getiremeyerek 1989-90 sezonunda amatör kümeye düştü ancak, TFF kararıyla sahasının çim olması nedeniyle tekrar 3. Lig'e alındı. 1996-97 sezonunda 3. Lig 6. Grupta mücadele eden Uşakspor, sezonu Marmaris Belediyespor'un ardından 2. sırada tamamladı. Lig ikincisi olarak Kayseri'deki eleme maçlarına katıldı. İlk Maçta Ağrıspor'u 2-1 yene de finalde Keçiörengücü'ne 2-1 yenildi. Bir sonraki sezon da aynı başarıyı tekrarlayarak sezonu 2. sırada tamamlayan Uşakspor, Samsun'da düzenlenen eleme maçlarına katıldı. İlk maçta MKE Kırıkkalespor'a 2-1 yenilerek elendi. 1998-99'daki sezonu 12. sırada tamamlasa da, Türkiye Kupası'nda sırasıyla Kütahyaspor'u, Kuşadasıspor'u, Aydınspor'u ve Göztepe'yi 2-0 yenmesine karşın 5. Tur maçında sahasında Sakaryaspor'a uzatmalarda 2-0 yenilerek elendi. 2000-2001 sezonunda "Umpaş Holding"in sponsorluğunda 3. Lig 5. Grupta mücadele eden Uşakspor, şampiyon olarak 2. Lig'e çıktı. 2001-2002 sezonunda 2. Lig B Kategorisi 2. Grubu 3. sırada tamamladı. Umpaş Holding 2 yıl sürdürdüğü sponsorluğu sezon sonunda bıraktı. 2002-2003 sezonunda 2. Lig B Kategorisi 3. Grupta tek etaplı olarak oynanan maçlardan sonra devre arasında yönetim yenilendi ve Asım Kalelioğlu başkan oldu. Uşakspor, takım kadrosunun yenilenmesine rağmen sezonu son maçta Karşıyaka ile alınan beraberlik neticesiyle küme düşmekten kurtularak 16. sırada tamamladı. 2004-2005 sezonunda 2. Lig B Kategorisi A Grubunda tek etap olarak oynandı. Teknik direktör Hayri Obüs idaresinde 32 maçta 25 Galibiyet, 3 beraberlik alan Uşakspor, en yakın rakibinin 21 puan önünde 78 puanla şampiyon olarak tamamladı. Türkiye Futbol Federasyonu, Uşakspor'un 7 hafta önceden şampiyonluğu garantilemesinin üzerine 2. Lig B Kategorisi'nde yeniden 2 etaplı sisteme geçme kararı aldı. Türkiye Kupası 1. Tur maçında Nazilli Belediyespor'u 3-1 yendikten sonra 2. Turda Fenerbahçe ile eşleşti. Uşak'ta 22 Aralık 2004 tarihinde oynanan maçı Fenerbahçe 6-2 kazandı. Kulübün 2. Lig A Kategorisi'ndeki iki sezonu çok parlak geçmedi ve düşüş başladı. 2005-2006 sezonunda İddia Lig A adıyla oynanan 2. Lig A Kategorisi'nde sezonu 14. sırada tamamlayan Uşakspor, Türkiye Kupası'nda 1. Tur maçında Karşıyaka'yı penaltılarla 5-4 geçtikten sonra 2. Tur maçında MKE Ankaragücü'ne kendi sahasında 4-1 yenilerek elendi. 2006-2007 sezonunda Türk Telekom Lig A adıyla oynanan 2. Lig A Kategorisi'nde sezonu sonuncu bitirerek 2. Lig'e düştü. Aynı yıl kupada da ilk turda Eskişehirspor'a elenen Uşakspor'da istikrar sağlanamadı ve sezon içerisinde 5 farklı teknik direktör görev yaptı. Türk Telekom Lig A'da küme düşen Uşakspor'un kulüp başkanı Asım Kalelioğlu 24 Mayıs 2007 tarihinde istifa etti. 2007-2008 sezonunda 2. Lig B Kategorisi 2. Grupta mücadele eden Uşakspor'un düşüşü devam etti ve sezon sonunda 32 maçta 3 galibiyet, 5 beraberlik ve 24 mağlubiyet ile toplanan 14 puan sonrasında 3. Lig'e düşerken kupaya da 2. Turda karşılaşılan Gençlerbirliği Oftaşspor karşısında veda edildi. 2008-2009 sezonunda 3. Lig 3. Grupta mücadele eden Uşakspor, sezona 1.5 milyon TL'yi aşan borçla girdi. 6 Şubat 2008'de ekonomik sıkıntıya rağmen takımı terk etmeyen 10 profesyonel oyuncusunun yanına PAF takımdan aldığı 6 futbolcuyla lige devam eden Uşakspor, 2008-2009 sezonunda, 3. Lig 3. Klasman Grubunda ise sadece yönetim belirsizlikleri yaşadı ve aynı sezonun geride kalan ilk 6 haftasında gol atamayıp kalesinde 33 gol görse de, ligin ilk yarısını puansız olarak attığı 6 gole kaşılık kalesinde gördüğü 80 golle tamamladı. Bu nedenle, ligin 2. yarısı başlamadan, 20 Şubat 2009'da kulüp başkanı Abdurrahman Yavuz, yönetim kurulundan 8 kişinin imzası ile ligden çekilme kararı alarak Türkiye Futbol Federasyonu'na başvurdu. Uşak Belediye Başkan Yardımcısı Muhammet Gür ve Uşakspor Başkanı Abdurrahman Yavuz, aralarında yaptığı anlaşmaya göre, Uşak kentinin bir takımını profesyonel liglere çıkarma işini Eylül 2009'dan itibaren Uşak Belediyesi üstlenme kararı aldı. Uşakspor Kulübü de kadrosundaki oyuncuları Uşak Belediyespor’a vererek destek olmayı kararlaştırdı. Bu karara göre "Uşak Amatör Ligi"ne katılmayan Uşakspor'un futbolcuları "Uşak Belediyespor"a geçti. Son olarak başlatılan icra takipleri ve davalar sebebiyle Kulüp Başkanı Abdurrahman Yavuz tarafından toplanan Uşakspor Kulübü Derneği genel kurulu, Temmuz 2010'da kulübün fesih edilmesini kararlaştırdı. Åžampiyonluk (1): 2004-2005 Åžampiyonluk (3): 1969-1970, 1986-1987, 2000-2001 1967-1968, 1970-1975, 1982-1983, 1987-1988, 2005-2007 2001-2005, 2007-2008 1968-1970, 1975-1979, 1984-1987, 1988-2001, 2008-2009 1979-1982, 1983-1984 Lukas Podolski Lukas Josef Podolski (, ; 4 Haziran 1985, Gliwice), Polonya asıllı Alman futbolcudur. Forvet pozisyonunda görev almakta olup Süper Lig takımlarından Antalyaspor'da forma giymektedir. Podolski, Polonya'da doğduğu ve Polonya kökenli olduğu için Polonya millî futbol takımında da forma giyebilecekken, Almanya'yı tercih etti. 2006 FIFA Dünya Kupası'nda kadroda yer alan futbolcu 2. turda İsveç karşısında attığı 2 golle takımının çeyrek finale çıkmasında büyük pay sahibi oldu. Almanya'nın Galler'le yaptığı ve 2-0 yendiği maçta Podolski'nin takım kaptanı Michael Ballack'a attığı tokat birkaç gün gündemden düşmedi. Futbola 1991 yılında Jugend 07 Bergheim takımının altyapısında başladı. 1995'te ise Köln'ün U-15 takımına geçti. 1 Haziran 2003'te Borussia Dortmund II ile oynanan maçta, üçüncü ligde mücadele eden Köln II formasını ilk kez giydi. Sonraki sezon U-19 takımında gösterdiği başarılı performans ile 18 yaşında A takıma yükseldi. 22 Kasım 2003'te Hamburg ile oynanan Bundesliga maçında teknik direktör Marcel Koller tarafından sahaya ilk 11'de sürüldü. Bu maçta Podolski'nin ilk Bundesliga maçıydı. 13 Aralık 2003'te Hansa Rostock ile 1-1 berabere kaldıkları maçta ilk golünü kaydetti. İlk sezonunda 19 maçta 10 gol atarak, hem takımının en golcü ismi oldu hem de Bundesliga tarihinin en başarılı 18 yaş altı futbolcu performansını gösterdi. Ancak Köln, lig sonuncusu olarak küme düştü. 2004-05 sezonunda 2. Bundesliga'da çok başarılı bir performans gösterdi. 30 maçta 24 gol atıp, 11 asist yaptı. Böylece en yakın rakiplerinden 7 gol fazla atarak 2. Bundesliga'nın gol kralı oldu. RW Oberhausen ve Duisburg'a hat-trick yapıp, Energie Cottbus'a da 4 gol atmıştı. DFB-Pokal birinci tur maçında Saarbrücken'e de 4 gol kaydetmişti. Sezon sonunda Köln, 2. Bundesliga şampiyonu olarak tekrar Bundesliga'ya döndü. Bundesliga'daki ikinci sezonunda da başarılı bir performans gösterip, 12 gol kaydetti. Üçüncü sezonunda da takımının en golcü ismiydi. Ancak bu performansı Köln'ü küme tutmaya yetmedi ve sene sonunda bir kez daha küme düştüler. 10 Temmuz 2006'da yaklaşık 10 milyon euro'ya, 2010 sonuna kadar Bayern Münih ile anlaştı. Ancak kadro genişliği olan Bayern Münih'te oyuna genel olarak sonradan dahil olan oyuncu rolündeydi. Bu performansına da yansıdı ve ilk sezonunda 22 maçta sadece 4 kez gol atabildi. O sezon kariyerinde ilk kez UEFA maçına çıkan Podolski, UEFA Şampiyonlar Ligi gruplarında forma giydi. 27 Eylül 2006'da Inter ile oynanan maçta 89. dakikada oyuna girip, 2 dakika sonra durumu 2-0'a getiren golü kaydederek ilk Avrupa golünü attı. O sezon Şampiyonlar Ligi'nde çeyrek finale çıkmışlardı. 2006-07 sezonunda 5 gol atan futbolcu, Münih ekibi ile lig şampiyonluğu yaşadı. Bunun yanında Almanya Kupası'nın da sahibi oldular. Finalde oyuna sonradan dahil olan Podolski, Münih'e kupayı getiren uzatmalarda atılan golün asistini yapmıştı. Ayrıca ilk kez UEFA Kupası'nda forma giyen futbolcu, 5 gol kaydettiği bu turnuvada yarı final gördü. Sonraki sezon ise lig ikincisi ve UEFA Şampiyonlar Ligi çeyrek finalisti olurlarken, Podolski yine ilk 11 oyuncularından biri olamadı. 2009-10 sezonu öncesinde yine 10 milyon euro'luk bir anlaşma ile eski kulübü Köln'e geri döndü. Transferin bir parçası olarak Bayern Münih ile hazırlık maçı yaptılar ve bu maç televizyondan canlı yanınlandı. Köln'deki ikinci dönemine kupada attığı gol ile başlasa da lig performansı hayal kırıklığı oldu ve sadece 2 gol atabildi. Ancak sonraki sezon 13 gol 8 asistlik bir performans gösterip, eski günlerine döndüğünün sinyalini verdi. 11 Mart 2011'de Hannover 96'e attığı golle Bundesliga'daki gol sayısını 50'ye çıkardı. Sezonun ikinci yarısında teknik direktör Frank Schaefer tarafından takım kaptanlığı verildi. Sonraki sezon performansını daha da arttırarak 18 gole yükseltti. Ancak takımın performansı başarılı değildi ve son hafta Köln, Bundesliga'dan düşen takımlardan biri oldu. 2012-13 sezonu öncesinde Almanya'dan ilk kez ayrılan Podolski, Arsenal'e transfer oldu. Premier Lig'in ilk haftasında sahaya ilk 11'de çıkan futbolcu, sezon boyunca Arsenal'in önemli oyuncularından biri oldu ve ilk sezonunu 11 gol 10 asist ile kapattı. UEFA Şampiyonlar Ligi'nde de 4 gol atmayı başardı. Sonraki sezonun başlarında geçirdiği sakatlık nedeniyle sezonun ilk yarısında forma şansı bulamadı ve Şampiyonlar Ligi gruplarında da forma giyemedi. Sakatlık sonrası formasını geri alan futbolcu, FA Cup finali gördü. Podolski, 2014-2015 sezonu kış transfer döneminde yarım sezonluğuna Inter'e kiralanmıştır. Sezon bitiminde resmî Twitter hesabından yaptığı açıklamayla Inter kariyerinin sona erdiğini duyurmuştur. 4 Temmuz 2015'te 2.5 milyon euro bonservis karşılığında Galatasaray'la 3+1 yıllık sözleşme imzalamıştır. Buna göre Podolski, yıllık 3 milyon euro ve maç başı 20 bin euro alacaktır. Sözleşmesinin uzaması durumunda alacağı ücret yıllık 2.3 milyon euro ve maç başı 25 bin eurodur. Galatasaray formasıyla sezon hazırlıkları kapsamında ilk çıktığı Celta Vigo maçında 1 gol atıp 1 de penaltı yaptırarak 2-1 kazanılan maçta takımına önemli katkıda bulunmuştur. Süper Lig'in 1.haftasında oynanan ve 2-2'lik beraberlikle tamamlanan Sivasspor maçında ilk resmi golünü atmıştır. Türk Telekom Stadyumu'nda oynanan Mersin İdman Yurdu ve Gaziantepspor maçlarında birer gol atarak takımının aldığı puanlara katkı sağlamıştır. Podolski, Burak Yılmaz'ın yokluğunda santrafor olarak çıktığı 7.haftada oynanan Başakşehir deplasmanında uzun süre kitlenen oyunu 77.dakikada attığı gol ve sonrasında Umut Bulut'a yaptığı asistle 2-0 biten maçı çözmüştür. Şampiyonlar Ligi'nde de oynanan iki Benfica maçında 2 gol kaydederek Avrupa'da takımını sırtlayan isim olmuştur. Ancak sezon takım için pek parlak geçmemiş Galatasaray sezonu ligde 6.sırada bitirmiştir. Sezonun finali olan ve Galatasaray ile Fenerbahçe arasında oynanan Ziraat Türkiye Kupası final maçını Galatasaray 1-0 kazanmıştır. Bu maçta Galatasaray'ın tek golünü kaydetmiştir. Podolski sezonu tüm kupalarda 43 maçta 17 gol 8 asist ile tamamlamıştır. Yeni sezona yeni transferlerle giren Galatasaray, 2016-17 sezonuna Süper Kupa ile başlamıştır. Beşiktaş ile oynanan maçta Podolski ilk yarı bitiminde sakatlanmış ve yerini Eren Derdiyok'a bırakmıştır. Uzun süren sakatlık döneminin ardından 6.haftada oynanan Antalyaspor maçı ile formasına kavuşan Podolski bu maçta 2 gol birden atarak takımının 3-1 kazanmasında önemli katkı sağlamıştır. 7.hafta mücadelesinde Gençlerbirliği'ne karşı 68. dakikada oyuna girmiş ancak skora etkide bulunamamıştır. Sakatlığının ardından ilk defa Trabzonspor'a karşı ilk 11'de forma giymiş ancak skora etki edememiştir. Ziraat Türkiye Kupası 3.tur mücadelesinde Dersimspor 'a karşı 90 dakika oynamıştır ve 3 gol atmıştır. Bu da Galatasaray formasıyla ilk hat-tricki olmuştur. 2 Mart 2017'de Podolski, Avrupa sezonu bitiminde Japon kulüp Vissel Kobe'ye transferini açıkladı. 23 Ocak 2020'de Podolski bir buçuk yıllık sözleşme ile Antalyaspor'a katıldı. 12 maçta 2 gol ve 3 asist yapmıştır. Almanya millî futbol takımı formasını daha giymemişken, Bastian Schweinsteiger ile birlikte, teknik direktör Rudi Völler tarafından 2004 Avrupa Futbol Şampiyonası kadrosuna dahil edilen son futbolcu oldu. 6 Haziran 2004'te Macaristan ile oynanan hazırlık maçında 74. dakika Fredi Bobic'in yerine oyuna dahil olarak ilk kez Almanya forması giydi. Turnuvada Çek Cumhuriyeti ile oynanan son grup maçında ikinci yarı oyuna dahil edildi. Ancak Almanya maçı 2-1 kaybedince sürpriz bir şekilde grup üçüncüsü olarak turnuvaya erken veda etti. Bu başarısızlık sonrası Jürgen Klinsmann ile yeniden yapılandırılan Almanya futbolunun önemli isimlerinden biri oldu. Aralık ayında Asya turnesi yapan millî takım kadrosuna alındı. İlk millî gollerini 21 Aralık 2005'te Tayland'ı 5-1 yendikleri maçta kaydetti. 60. dakikada oyuna giren Podolski, yarım saatte iki gol atmıştı. İkinci büyük turnuvası 2005 FIFA Konfederasyonlar Kupası oldu. İlk iki grup maçında sahaya ilk 11'de çıkıp, Avustralya'ya bir gol attı. Almanya, grubu birinci tamamladı. Yarı finalde Brezilya'ya 3-2 yenildikleri maçta da golü vardı. Son olarak da üçüncülük maçında Meksika'ya bir gol attı. Almanya, turnuvayı üçüncü olarak tamamladı. Almanya'da düzenlenen 2006 FIFA Dünya Kupası, kariyerinin ilk Dünya Kupası oldu. 3 grup maçında da sahaya ilk 11'de çıkan futbolcu, Ekvator'a bir gol attı. Son 16'ya kalan Almanya'nın rakibi İsveç oldu. Almanya maçı 2-0 kazanırken, galibiyeti getiren goller 4. ve 12. dakikada Podolski'den gelmişti. Çeyrek finalde rakipleri Arjantin oldu. Podolski, normal sürede gol bulamasa da penaltılara giden maçta kendi penaltısını gole çevirdi. Almanya, rakibini penaltılarla geçmeyi başardı. Ancak yarı finalde İtalya'ya uzatmalarda elendiler ve Portekiz'i üçüncülük maçında yenerek Dünya üçüncüsü oldular. Podolski, bu maçlarda gol atamasa da sahaya yine ilk 11'de çıkmıştı. Turnuva sonunda, ilk kez verilen FIFA Dünya Kupası En İyi Genç Futbolcu ödülünün sahibi oldu. 2008 Avrupa Futbol Şampiyonası elemeleri, katıldığı ilk turnuva elemeleri oldu. Burada çok iyi bir performans gösterdi. İlk eleme maçında İrlanda'yı 1-0 yenerlerken, gol Podolski'den geliyordu. İkinci eleme maçında San Marino'yu 13-0 ile geçtiler. Podolski, o maç 4 gol birden attı. Üçüncü eleme maçında da kurbanı Slovakya olmuş ve 4-1 kazandıkları maçta 2 gol atmıştı. Geriye kalan 9 eleme maçının altısında forma giyen futbolcu, Güney Kıbrıs'ı 4-0 yendikleri maça da 1 gol 2 asist ile damgasını vurdu ve eleme grubunun en golcü ismi oldu. Almanya, Çek Cumhuriyeti ardından ikinci olup, turnuvaya katılma şansı yakaladı. Joachim Löw tarafından 2008 Avrupa Futbol Şampiyonası kadrosuna dahil edildi. İlk maçta Polonya'yı 2-0 yenerlerken, iki golü de Podolski attı ve maçın adamı seçildi. Sonraki maç Hırvatistan'a 2-1 yenildiler ancak gol yine Podolski'den gelmişti. Almanya, grup ikincisi olarak çeyrek finale çıktı. Rakiplerini 3-2 ile geçerken, Podolski ilk golün asistini yaptı. Yarı finalde Türkiye'yi aynı skorla geçerken, Podolski yine ilk golün asistini yapmıştı. 29 Haziran 2008'de İspanya ile final oynadılar. Podolski, sahada 90 dakika kalmıştı ancak maçı 1-0 ile İspanya kazandı. Almanya, Avrupa ikincisi olurken, Podolski attığı 3 golle gol krallığında ikinci olurken, turnuvanın en iyi 23 oyuncusu arasında gösterildi. 10 2010 FIFA Dünya Kupası eleme maçlarının dokuzunda forma giydi. Attığı 6 golle, Miroslav Klose'den sonra eleme grubunun en golcüsüydü. İlk eleme maçı olan 6 Eylül 2008 tarihli Lihtenştayn maçında attığı golle millî kariyerinde 30 gole ulaştı. Almanya tarihinde bu başarıya ulaşan en genç futbolcu oldu. 1 Nisan 2009'da Galler'i 2-0 yendikleri eleme maçının 67. dakikasında Michael Ballack ile tartışan futbolcu, Ballack'a tokat attı. Almanya Futbol Federasyonu ya da FIFA'dan ceza almayan futbolcu, gönüllü olarak Almanya Futbol Federasyonu'nun Fair Play projesine 5000 €'luk bağış yaptı. Almanya, grup birincisi olarak turnuvaya katılırken Podolski yine kadroya dahil edildi. Avustralya'yı 4-0 yendikleri ilk grup maçında bir gol atıp bir de asist yapan futbolcu, maçın adamı seçildi. Ancak ikinci grup maçında Sırbistan'a 1-0 yenilirlerken, Podolski bir penaltı kaçırdı. Bu da Almanya'nın 1982'den sonra Dünya Kupaları'nda kaçırıdığı ilk penaltı oldu. Almanya, grup birincisi olarak turnuvaya devam etti. Son 16'da İngiltere'yi 4-1 ile geçerlerken Podolski bir gol attı. Çeyrek finalde ise Arjantin'i 4-0 yenerlerken, Podolski ikinci golün asistini yaptı. Yarı finalde ise bir önceki turnuva gibi İspanya'ya 1-0 yenilip elendiler. Podolski, 90 dakika forma giymişti. Almanya, turnuva sonunda bir kez daha Dünya üçüncüsü oldu. 2012 Avrupa Futbol Şampiyonası elemelerinde 9 maçta 3 gol kaydetti. 2012 Avrupa Futbol Şampiyonası kadrosuna dahil edilen futbolcu, üç grup maçına da ilk 11'de çıktı. Danimarka'yı 2-1 yendikleri maçta ilk golü atan futbolcu, maçı adamı seçildi. Bu maç Podolski'nin 100. millî maçı oldu ve Almanya ve Avrupa'da bir millî takımda 100 maç forma giyen en genç futbolcu oldu. Bu rekoru 22 Mart 2013'te Sergio Ramos tarafından kırıldı. Çeyrek finalde dinlendirilen futbolcu, İtalya ile oynanan yarı finalde tekrar sahaya ilk 11'de çıktı. İlk 45 dakika forma giydiği maçı Almanya 2-1 kaybetti ve finale çıkamadılar. Podolski, 2014 FIFA Dünya Kupası elemelerinde eskisi gibi forma şansı bulamadı. Sadece ilk 5 maçta forma giyen futbolcu, hepsinde oyuna sonradan dahil oldu ve gol atamadı. Almanya grup birincisi olarak Dünya Kupası'na katılmaya hak kazandı. Elemeler sırasında 29 Mayıs 2013'te Ekvador ile oynanan hazırlık maçının dokuzuncu saniyesinde gol atan futbolcu, Alman millî takım tarihinin en hızlı golcüsü oldu. Aynı maç 17. dakikada bir gol daha atmıştı. 2014 Dünya Kupasında 45 dakika forma şansı bulabilmiştir. Lukas Podolski, profesyonel futbolcu Waldemar Podolski ve hentbol oyuncusu Krystyna Podolska'nın oğlu olarak Polonya Gliwice'de dünyaya geldi. 1987 yılında anne babası ve beş yaşındaki ablası ile Almanya'ya göç ettiler. Alman vatandaşlığının yanında Polonya vatandaşlığı bulunsa da Polonya pasaportuna sahip değildir. 2003 yılında okulunu bitirdi. 18 Nisan 2011'de uzun süredir birlikte olduğu kız arkadaşı Monika Puchalski ile Köln'de evlendi. Çiftin, 2008 yılında dünyaya gelen Louis Gabriel ve 2016 yılında doğan Maya adında çocukları bulunmaktadır. Nicolas Cage Nicolas Cage olarak tanınan Nicolas Kim Coppola (7 Ocak 1964 doğumlu) Amerikalı bir oyuncu ve yapımcıdır. Romantik romantik komedi ve dramlardan bilimkurgu ve aksiyon filmlerine kadar çeşitli filmlerde öncü roller üstlendi. Kariyerinin ilk yıllarında Cage, Valley Girl (1983), Racing with the Moon (1984), Birdy (1984), Peggy Sue Evli (1986), Raising Arizona (1987), Moonstruck (1987) gibi filmlerde rol aldı.), Vampire's Kiss (1989), Wild at Heart (1990), Honeymoon in Vegas (1992) ve Red Rock West (1993). Cage, The Rock (1996) gibi popüler filmlerle daha geniş kitlelerin ilgisini çekmeden önce, Leaving Las Vegas'ta (1995) bir alkolik Hollywood yazarı olarak performansıyla bir Akademi Ödülü, Altın Küre ve Screen Actors Guild Ödülü aldı. Face / Off (1997), Con Air (1997) ve Melekler Şehri (1998). Charlie ve Donald Kaufman'ın uyarlamasında (2002) performansıyla ikinci Akademi Ödülüne aday oldu. 2002 yılında Deauville Film Festivali'nde Büyük Özel Ödüle aday gösterilen Sonny filmini yönetti. Cage, yapım şirketi Saturn Films'in sahibi ve Vampirin Gölgesi (2000) ve David Gale'in Hayatı (2003) gibi filmler üretti. Ayrıca Ulusal Hazine'de (2004), Lord of War (2005), Kötü Teğmen: Port of Call New Orleans (2009) ve Kick-Ass (2010) 'da göründü. Ghost Rider (2007) ve Knowing (2009) gibi filmler gişede başarılar elde etti. Cage, son yıllarda seçimi nedeniyle şiddetle eleştirildi, bazıları evrensel olarak panellendi. Ancak yakın zamanda The Croods ve Joe'da rol aldı ve her ikisi de eleştirmenlerce sıcak karşılandı. Çocukken birçok oyun ve televizyon şovlarında yer alan Nicolas Cage, bir yaz tatili sırasında San Fransisco'daki Amerikan Konservatuvarı'nda tiyatro eğitimi aldı. Los Angeles'ın kenar mahallelerinden birinde dünyaya gelen Cage, özellikle sürekli, depresyon geçiren annesinin ilgisizliğinden kaynaklanan kötü aile koşulları içerisinde büyüdü. Okuldan nefret ederek bir an önce okulu bitiren oyuncu, ilk olarak kısa dönem TV dizilerinde oynadı. 1982 yapımı " Fast Times at Ridgemont High " filminde küçük bir rol alan Cage böylece sinemaya ilk adımını atmış oldu. Esas ismi Nicolas Coppola olan ve ünlü yönetmen Francis Ford Coppola'nin yeğeni olan Cage, amcasının " Rumble Fish " ( 1983 ) adlı filminde rol aldı. Aynı yıl kendisini yıldızlığa yükselten filmi " Valley Girl "de oynayan oyuncu, yine yönetmenliğini amcası Coppola'nın yaptığı ve başrolünde Kathleen Turner'ın da yer aldığı " Peggy Sue Got Married " adlı filmde rol aldı. Deneysel performansları tercih eden yetenekli oyuncu, stüdyo filmlerinden, medyatik gösterilerden ve Hollywood eleştirmenlerinden kaçmayı hep başardı. Cher ile birlikte rol aldığı Norman Jewison'un "Moonstruck"( 1987 ) adlı dönemin aşk filmlerine yeni bir soluk getiren filmde oynadı. Bu filmdeki performansı ile Coen Kardeşlerin dikkatini çeken Cage, yönetmenlerin " Raising Rizona " adlı filminde yer aldı. Bu iki filmle giderek ünlenen oyuncu, 1990 yapımı " Vampire's Kiss " ve 1992 yapımı " Honeymoon in Vegas " adlı filmlerle çıkışını sürdürdü. Artık film başına 4 milyon dolar gibi yüksek rakamlar alabilen bir oyuncu haline gelen Cage, Mike Figgis'in bağımsız yapımı "Leaving Las Vegas" (1995) da düşük bir ücretle görev aldı. İntihar etmeye karar veren bir alkoliği canlandırdığı filmle En İyi Erkek Oyuncu dalında Oscar Ödülü'nün sahibi oldu. Daha sonraki senelerde genellikle aksiyon filmlerinde izlediğimiz oyuncu, Sean Connery ile başrolü paylaştığı " The Rock ", mahkûmlarca kaçırılan bir uçağın içerisinde azılı katillerle mücadele eden kahraman eski polisi canlandırdığı " Con Air ", John Woo'nun yönetmenliğini üstlendiği ve başrollerinde John Travolta'nın yer aldığı " Face/Off "ta rol aldı. Meg Ryan'ın da rol aldığı romantik bir film olan ve ünlü Alman yönetmen Wim Wenders'in " Wing of Desire " adlı filminden esinlenen " City of Angels " ile tarzını değiştiren Nicolas Cage, " Snake Eyes " filmiyle aksiyon filmlerine dönüş yaptı. "Nosferatu, Bir Dehşet Senfonisi" adlı sessiz korku filminin yapılışını konu alan " Shadow of the Vampire "ile yapımcılığa yönelen Cage, 2000 yapımı " Gone in 60 Seconds " için 20 milyon dolar aldı Oyuncu, aynı yıl içinde çekilen " Aile Babası " isimli filmde, yoğun bir iş yaşamı ile güzel, huzurlu bir yuva arasında seçim yapmak zorunda kalan Jack Campbell karakterini canlandırdı. 2001 yılında " Corelli'nin Mandolini " isimli filmde 2.Dünya Savaşı sırasında bir Yunan adasında köyün güzeli Pelagia'ya aşık olan İtalyan askerini canlandıran oyuncunun son çalışmaları arasında " Ghost Rider ", " Drive Angry " ve " Season of the Witch " isimli filmler yer alıyor. Mesut Kara Mesut Kara, (d. 1961, İstanbul). Edebiyat çalışmalarının yanı sıra, 15 yıldır sinema yazarlığı yapıyor. Reklam alanında Sanat Yönetmeni olarak da çalışan Mesut Kara, televizyonlara sinema programları da yaptı. “Artizler Kahvesi”, “Yeşilçam’da Unutulmayan Yüzler”, "Pendikli yıllar ve sinemasal anılar”, "Sinema ve 12 Eylül” ve "Yeşilçam Hatırası" adlı yayınlanmış beş kitap çalışması vardır. Birçok dergide yazarlık ve editörlük yaptı. Show TV’de yayınlanan CineShow adlı sinema programının metin yazarlığı ve danışmanlığını, Kanal 6’da yayınlanan Hayalet Mektebi adlı sinema programının da hazırlanması ve sunuculuğunu üstlendi. UÇ adlı edebiyat dergisinin yayın yönetmenliğini ve sayfa tasarımını yaptı. Şu an Evrensel gazetesi ve Sinematik Yeşilçam sitesinde yazıları yayınlanmaktadır. Erkan Yücel Belgeseli – Yönetmen ve Metin Yazarı Fantastiğin Sineması - Yönetmen ve senarist Unutulmayan Yüzler üst başlığıyla Yeşilçam oyuncularının yer aldığı belgesel çalışmaları... (Sezer Sezin, Belgin Doruk, Ayhan Işık, Yılmaz Güney, Bülent Oran, Hayati Hamzaoğlu, Turgut Özatay v.d.) Pseudomonas aeruginosa Pseudomonas aeruginosa, çoğu toprak ve suda bulunur. Glikozu oksidasyon yoluyla parçalayan fakat fermentasyon yapmayan bakterilerdir. Katalaz (+), insan patojeni, gram (-), sitrat (+), metil kırmızısı (-), Voges Proskauer(-), aerobik, polar flagellası (0,5*1,5-3 mikron boyutlarınada) ile hareket edebilen çubuk şekilli bakterilerdir. Ekseriye tek hücreler halinde görünürler, fakat bazen üreme esnasında birkaç hücre bitişik kalarak kısa zincirler teşkil ettikleri görülür. Genç kültürler, üzerinde büyüyebildiği ortamlarda genellikle mavi-yeşil bir pigment çıkarır. Kültür yaşlandıkça bu renkler kahverengine döner. Proteolitik ve lipolitik aktivite göstermektedirler. Aerobik olmaları nedeni ile gıdaların yüzeyinde hızlı gelişebilmeleri sonucu okside ürünler ve mukoz madde oluştururlar. Kendi gelişmeleri için gerekli gelişme faktörleri ve vitaminleri sentezleme yeteneğindedirler. Diğer Pseudomonadlar gibi "Pseudomonas aeruginosa" da piyosiyanin (mavi-yeşil), piyorubin (kırmızı-kahverengi) ve flöressein (yeşil-sarı ve flöresan) gibi pigmentler üretir. Flöresseini tüm Pseudomaslar oluşturablirken; piyosiyanini sadece "Pseudomonas aeruginosa" oluşturabilir. Pseudomonadların pigment üretimlerini arttırmak için Pseudomonas agar P-F gibi özel besiyerleri geliştirilmiştir. Hemoglobini tam olarak hemoliz ettiğinden kanlı agar besiyerindeki kolonilerin etrafında temiz ve berrak zon oluşturur. "Pseudomonas aeruginosa" in-vitro koşullarda, inci beyazı koloni görüntüsü ve üzümsü kokusuyla tanınır. Organizmanın kesin tanısı 42 °C de üreme yetisinin ve pigment üretiminin incelenmesiyle konur. Kurumaya dirençlilikleri zayıftır. "Pseudomonas aeruginosa" motorin ve karosen içinde büyüyebilir. Süt içindede iyi ürer, sütün pıhtılaşmasında ve çıkardığı pigmentten dolayı yeşil renk almasına neden olur. Bu özelliği sayesinde “hidrokarbon kullanan bakteriler (HUM)“ unvanını kazanmıştır. HUM bakterileri mikrobiyal korozyona sebep olurlar. HUM bakterileri, hidrokarbon bazlı yakıtların üzerinde bazen yanlışlıkla “algae“ olarak adlandırılan, koyu yeşil ve jölemsi katmanlar oluştururlar. Pseudomonas, Yunanca ¨sahte birim¨ demektir. Sahte manasına gelen ¨pseudo¨ ve birim manasına gelen ¨monas¨ kelimelerinden türetilmiştir. Mikrobiyolojinin ilk yıllarında bu isim bütün mikroorganizmaları tanımlamak içi kullanılıyordu. Aeruginosa ise Latince'de bakır pası manasına gelmektedir. "P. aeruginosa" özellikle, bağışıklık yetersizliği olan hastalarda solunum ve idrar yollarının, yanıkların ve açık yaraların fırsatçı patojenidir aynı zamanda kanda da enfeksiyonlar yapabilir. Nozokomial (hastane kaynaklı) enfeksiyonların onda biri "P. aeruginosa" sebebiyledir. Kistik fibroz hastaları "P. aeruginosa" enfeksiyonlarına özellikle yatkındırlar. "P. aeruginosa" kirli küvet ve jakuziler gibi su kalitesinin düşük olduğu durumlara maruz kalındığında dermatite sebep olabilir. "P. aeruginosa" piperacillin, imipenem, tobramycin, ciprofloxacin,polimiksin E(kolistin) gibi antibiyotiklerle tedavi edilebilir. Penisilin ve diğer Beta Laktam antibiyotiklerine karşı doğal olarak dayanıklıdır. Kyoto Kyoto ( "Kyōto-shi"; "başkent başkenti" ya da "başkentlerin başkenti"), Japonya'nın Kyoto prefektörlüğünün merkezi ve en büyük şehridir. Şehrin nüfusu yaklaşık 1,5 milyondur. 794-1868 yılları arasında ülkenin başkenti olup bin yıllık başkent olarak anılmaktadır. Kyoto, Osaka ve Kobe ile birlikte Keihanshin metropolitan alanını oluşturur. Ayrıca Kyoto protokolü de ismini bu şehirden almaktadır. Kyoto'nun aşağıdaki şehirler ile kardeş şehir anlaşması bulunmaktadır. Hidrojen klorür Hidrojen klorür, HCl formülüne sahip renksiz, zehirli bir gazdır. Hidrojen ve klor elementlerin oluşan inorganik bileşiktir. Havadaki nem ile temasında beyaz hidroklorik asit dumanı oluşturur. Hidroklorik asit, hidrojen klorürün sulu çözeltisine verilen addır. Hidrojen klorürün suda çözünmesi hidronyum ve klorür iyonlarını meydana getirerek hidroklorik asiti oluşturur. HCl + H2O → H3O+ + Cl− Hidrojen klorür, ortamda su bulunmasa bile asidik bir gazdır. Metanol gibi çözücülerde çözebilir, bu tarz çözücüler susuz tepkimelerde önem arz eder. Katı HCl'nin yapısı sonsuz zikzak zinciri şeklindedir. Su ve sodyum klorür karışımı elektrolizlenerek saf klor ve hidrojen, ve sodyum hidroksit elde edilir 2 NaCl + 2 H2O â†’ Cl2 + 2 NaOH + H2 UV ışığı altın saf klor ve hidrojen tepkimeye sokularak hidrojen klorür gazı üretilir. Cl2(g) + H2(g) â†’ 2 HCl(g) Bu egzotermik bir tepkimedir. Çıkan ürün (HCl gazı) direkt olarak deiyonize suya gittiğinden kimyasal olarak saf hidroklorik asit elde edilir. Sodyum klorür ve sülfürik asitin tepkimesiyle de HCl elde edilebilir. NaCl + H2SO4 â†’ NaHSO4 + HCl Bu tepkime oda sıcaklığında gerçekleşir. Geride kalan sodyum klorür, üretilen sodyum bisülfat ile 200 derecede tepkimeye sokulur ve tekrar HCl elde edilir. NaCl + NaHSO4 â†’ HCl + Na2SO4 Hipofosfatemi Hipofosfatemi, kanda fosfat düzeyinin düştüğü bir elektrolit bozukluğudur. Fosforun normal kan düzeyi 2,5-4,5 mg/dl 'dir. Fosfor kemikteki temel minerallerden biridir. Toplam vücut fosfatının %85 'i kemiklerde bulunur. Geri kalan %14ü intraselüler alanda ve %1 'i ise ekstraselüler alandadır. Vücutta fosforun birçok görevi vardır. Fosfat nükleik asit ve hücre membranı yapısında bulunur. ATP gibi yüksek enerjili molekülleri oluşturur. Fosfor dengesinin en önemli düzenleyicisi böbrektir. Böbrekte filtre edilen fosforun %80-95 'i tübüllerden reabsorbe edilir. En önemli absorbsiyon olmaktadır. Proksimal tübül epitelinde bulunan Tip 2a ve Tip 2c Na-Pi kotransporteri bu emilimden sorumludur. Paratiroid Hormon ve gibi fosfatürik hormonlar tip 2a Na-Pi kotransporterini azaltarak fosfatürik etkilerini gösterirler. Diyetle alınan fosforun %60-65 'i emilir ve bu emilim ince barsak epitelinde bulunan benzer bir taşıyıcı olan Na-Pi 2b kotransporteri ile sağlanır.. Na-Pi 2b 'nin esas düzenleyici hormonu dür. Kalsitriol barsaktan fosfat emilimini arttıran bir hormondur. Hipofosfatemi birçok hastada herhangibir semptoma neden olmaz. Kronik hipofosfatemi kas güçsüzlüğü , iştahsızlık ve osteomalaziye neden olabilir. İlerleyici ensefalopati , nöbetler , koma ve ölüme varan ciddi nöromuskuler bozukluklara yol açabilir. Kas güçsüzlüğü ve alkolizm olan hipofosfatemik hastalarda rabdomiyoliz ile birlikte görülebilir. Hemolitik anemi , lökosit ve trombosit bozuklukları görülebilir. Hipofosfatemide kandan dokulara oksijen geçişi güçleşir. Hipofosfatemi ni sola kaydırır. Hastanelerin özellikle yoğun bakım ve palyatif servislerinde yatan hastalar için intravenöz tedavi önerilmektedir. İv fosfor uygulamasından 2-4 saat sonra serum fosfor düzeyi ölçülmelidir. Bunun yanında potasyum , kalsiyum , magnezyum düzeyi de görülmeli ve kardiak monitorizasyon yapılmalıdır. Tuzbaba TÃ¼rbesi Tuzbaba Türbesi İstanbul'un Beşiktaş ilçesindeki Türkali mahallesinde, Uzunova Caddesi'nde bulunur. Fatih Sultan Mehmed'in Tuzcubaşısı’na ait olan türbe, kare planlı ve üzeri basık bir yapıdır. Kapısı güney duvarında bulunmaktadır. Ayrıca kuzey ve güney duvarlarında bir, batı duvarında ise üç tane pencere vardır. Türbenin içinde sadece merhumun ahşap sandukası bulunur. Yıl boyunca önemli bir yer kabul edilerek ziyaret edilir. Tuz Baba namıyla tanınır. Gerçek ismi Halil Efendi'dir(1420-1500 yılları arasında yaşamıştır).Fetih döneminde Fatihin ordusundaki askerlerden biridir. Tuz sıkıntısı çeken orduya tuz temin etmiş ve Fatihin Tuzcubaşısı olmuştur. Fetihten sonra şimdi Tuz Baba camii'nin bulunduğu bölgeye yerleşmiş 1490 yılında camiyi yaptırmıştır. Rufai tarikatındandır. Halk arasında gösterdiği kerametler anlatılır. Caminin Büyük Esma Sultan İlköğretim okuluna bakan duvarunda türbenin dış yüzeyinde mermer bir çıkma bulunur. Bu çıkmanın üzerine tuz paketleri bırakılır. Gelen geçenler buradan parmaklarını banıp tuz alıp yerler. Bu gelenek haline gelmiş hatta Türk filmlerine bile konu olmuştur. Şale Kasrı Şale Kasrı Yıldız Sarayı'nın en görkemli yapılarından biridir. Kayıtlarda Merasim Köşkü olarak da geçer. Yapı dört aşamada gerçekleştirilmiştir. Yemek salonunun tasarımı ve bezemesi Sarkis Balyan'a aittir. Sinan PaÅŸa Camii Sinan Paşa Camisi İstanbul'un Beşiktaş ilçesinde yer alan Mimar Sinan tarafından inşa edilmiş bir Osmanlı camisidir. İlçenin merkezinde yer alan Sinanpaşa mahallesine adını vermiştir. Cami Beşiktaş İskelesi karşısında yer alır. 1550-1553 yılları arasında Osmanlı Donanması'nın Kaptan-ı Deryası olan Sinan Paşa tarafından yaptırılmıştır. Sinan Paşa 1553 yılında öldüğünde cami inşa halinde bulunmaktaydı. O yüzden Sinan Paşa Üsküdar'daki Mihrimah Sultan Camisi'ne gömüldü. Cami ise 1555 yılında tamamlandı. Mimar Sinan'ın eseri olan bu cami dikdörtgen bir plan üzerine oturtulmuştur. Merkezi kubbe kemerlerle altı köşeli bir şekilde sütunlara dayandırılmış olup iki yanda ikişer kubbe bulunur. Kurulduğundan bu yana çeşitli tarihlerde onarım görmüştür. Mabedin son cemaat yerini medrese çevreler. Tek minareli olan caminin Hünkar mahfili yıkılmıştır. Caminin şadırvanının üstü havuzdaki suyun kirlenmemesi için mermer eteklikle kapatılmıştır. Mermer eteklik ve sütun başlıkları 16. yüzyıl Osmanlı işçiliğinin en güzel örneklerinden biridir. Günümüzde hâlâ tarihî yapısını korumaktadır. Abbas AÄŸa Camii Abbas Ağa Camii İstanbul'un Beşiktaş ilçesi'ndeki Abbasağa Mahallesi’nde yer alan bir Osmanlı camisidir. Mahalleye adını vermiştir. Darüssaade Ağası (Kızlar Ağası) Abbas Ağa tarafından 1655'te inşa edilmiş, padişah II. Mahmut zamanında tamir edilmiştir. Duvarları kagir ve çatısı ahşap olan camide Hünkar mahfili vardır. Ayrıca caminin yanında 1637 tarihli çeşme bulunur. Patagonlar Patagonlar veya Patagonya devleri, ilk defa zamanın az bilinen bölgesi ve sahili olan Patagonya'da rastlanan efsanevi insan ırkıdır. İlk Avrupalıların kayıtlarına göre, boylarının normal insan boyunun iki katını geçtiği, hatta bazı kayıtlara göre 3,5 - 4,5 metreyi bulduğu söylenir. Yaşamış olması mümkün olmayan bu insanların varlığı, bölgedeki Avrupalıların akıllarında, 18. yüzyılın sonlarında büyük ölçüde çürütülene dek 250 yıl kadar kalmıştır. Ancak Güney Amerika efsaneleri birkaç dev kabile soyundan bahseder. Örneğin, ortalama 7 fit (2,134 metre) boyunda ve kızıl saçlı oldukları söylenen Peru'nun Çancasları veya Çanakları . Patagonlar hakkındaki ilk bilgi, 1520'lerde dünyanın etrafını dolaşan Ferdinand Magellan ve mürettebatının onları Güney Amerika sahillerinde gördüklerini iddia etmeleridir. Magellan'ın uzun yolculuğunun tarihçisi ve yolculuktan sağ çıkan az sayıdaki kişiden biri olan Antonio Pigafetta yerlilerle karşılaşmalarını ve boylarının normal insanın iki katı olduğunu yazmıştır: Pigafetta ayrıca Magellan'ın bu insanlara "Patagão" (veya "Patagoni ") adını verdiğini kaydetmiş fakat bunun nedenlerini açıklamamıştır. Pigafetta'nın zamanında bu ismin kaynağı olarak "pata" veya ayak olarak düşünüldüğü ve "Patagonia" kelimesinin "Büyük Ayak Toprakları" anlamına geldiği şeklinde yorumlanmıştır. Ancak, bu da köken bilimi açısından tartışmalıdır, "-gon" sonekinin anlamı da açık değildir. Yine de, "Patagonia" ismi ve yerli halkın dev olduğu fikri, sabit kalmıştır. Yeni Dünya'nın daha sonra yapılan ilk haritalarında bölge "regio gigantum" ("devlerin bölgesi") olarak adlandırılmıştır. 1579'da, Francis Drake'in gemi papazı Francis Fletcher, Patagonyalılarla uzun buluşmasını yazmıştır. 1590'larda Anthonie Knivet Patagonya'da 3,5 metre uzunluğunda cesetler gördüğünü iddia etmiştir. 1766'da, tuğamiral John Byron'ın kaptanlığındaki HMS "Dolphin"'in İngiltere'ye geri dönüşünden sonra, dünyanın etrafını dolaşırken Patagonya'da 9 ayak uzunluğunda bir yerli kabilesi gördükleri söylentisi yayılmıştır. Ancak, seferin kayıtlarının 1773 yılında tekrar düzenlenerek yazıldığı metinde, Patagonyalıların sadece 1,98 metre boylarında olduğu yazılmıştır; belki uzun, fakat kesinlikle dev değil. Byron'ın karşılaştığı insanlar büyük ihtimalle bölgenin yerlileri Tehuelçelerdir. Daha sonraki dönemlerin yazarları, Patagonya devlerinin bir aldatmaca veya en azından abartma ve bölge hakkında ilk bilgi veren Avrupalıların notlarının yanlış yorumlanması olduğunu düşünmüşlerdir. Britanya İmparatorluğu Britanya İmparatorluğu (İngilizce: "British Empire"), Birleşik Krallık veya öncül devletleri tarafından yönetilen dominyonlar, sömürgeler, himayeler ve mandalar ile diğer bağımlı bölgelerden oluşan imparatorluktu. 16. ve 17. yüzyıllarda İngiltere Krallığı tarafından kurulan denizaşırı sömürgeler ve ticaret karakolları olarak başlamıştı. En güçlü döneminde tarihteki en geniş topraklara sahip devlet olmasının yanı sıra bir yüzyıldan fazla bir süre boyunca dünyanın en önde gelen küresel gücüydü. 1922'de 458 milyon kişi, yani dünya nüfusunun neredeyse dörtte biri, Britanya İmparatorluğu'nun egemenliği altındaydı ve toprakları 33.000.000 km'lik alanı kapsıyordu. Bu derece geniş bir coğrafyaya hükmettiği için siyasi, dilsel ve kültürel kalıtı hâlen yaygın olarak devam etmektedir. Gücünün doruklarındayken, dünya geneline yayılmış toprakları nedeniyle her zaman en az bir bölgesinde gün ışığı olmasından ötürü "üzerinde güneş batmayan imparatorluk" olarak da tanımlanmaktaydı. 15. ve 16. yüzyıllardaki coğrafi keşifler boyunca İspanya ile Portekiz Avrupa'nın dünyayı keşfetme girişimlerinin öncüleriydiler ve bu süreçte denizaşırı imparatorluklar kurdular. Bu imparatorluklarda bulunan maddi servete kendileri de sahip olmak isteyen İngiltere, Fransa ve Hollanda; Amerika ve Asya'da kendi sömürge ve ticaret ağlarını kurmaya başladılar. 17. ve 18. yüzyıllarda Hollanda ve Fransa ile sürdürdüğü birkaç savaşın sonucunda İngiltere (İskoçya ile 1706'da yapılan Birlik Antlaşması'nın 1707'de yasalaşmasından sonra Britanya), önce Kuzey Amerika'da, East India Company'nin faaliyetleri sonrasında ise Hint altkıtasında baskın güç oldu. Bununla birlikte, 1783'te bağımsızlık savaşından sonra, imparatorluğun en yüksek ve en eski sömürgeleri arasında olan Kuzey Amerika'daki On Üç Koloni kaybedildi. Bu gelişme sonrasında Britanya'nın dikkati Afrika, Asya ve Büyük Okyanus'a yoğunlaştı. 19. yüzyılın başlarında, Napolyon Fransası'nın Devrim Savaşları ve Napolyon Savaşları'ndan mağlup ayrılmasıyla birlikte Britanya'nın, daha sonraları "Pax Britannica" ("Britanya Barışı") olarak adlandırılan yaklaşık bir yüzyıllık süreç boyunca herhangi bir dirençle karşılaşmadan süren bir öncülüğü vardı ve dünya genelinde topraklarını genişletmeye devam etti. Bu dönemde gerçekleşen Sanayi Devrimi de imparatorluğun ilerleyişinde pay sahibi olmuştu. Kendi sömürgeleri dışında, Asya ve Latin Amerika'daki çeşitli bölgeleri de ticari bakımdan gayriresmî olarak kontrol ediyordu. 19. yüzyılda nüfusun görece hızlı bir şekilde artması sonucunda yeni hammadde ve pazar arayışlarına girişilerek dünyanın farklı noktalarına keşifler düzenlendi ve özerk yönetilen dominyonlar kuruldu. 20. yüzyılın başlarında, gelişen Almanya ve Amerika Birleşik Devletleri ekonomileri, Britanya ile mücadele edecek seviyeye ulaşmaya başladı. Britanya ve Almanya arasında peşpeşe gelen askerî ve ekonomik gerilimler, I. Dünya Savaşı'nın en büyük nedenlerindendi ve Britanya, imparatorluğuna çok yüksek bir seviyede bağımlı olarak bu savaştan zaferle ayrıldı. Finansal bakımdan bu çatışmanın Britanya için gerilimli bir etkisi vardı ve savaştan hemen sonra imparatorluğun daha da genişlemesine karşın artık eşsiz bir sanayi ya da askerî bir güç değildi. II. Dünya Savaşı'ndan galip çıkmasına karşın, savaş boyunca Güneydoğu Asya'daki toprakların Japonya tarafından işgâl edilmesinden dolayı itibarının zarar görmesi nedeniyle Britanya İmparatorluğu'nun dağılması hızlandı. Savaşın bitmesinden iki sene sonra Britanya'nın en yoğun nüfuslu ve en değerli sömürgesi Hindistan bağımsızlığını kazandı. 20. yüzyılın geri kalanında Avrupa güçleri tarafından yapılan daha büyük bir küresel dekolonizasyon hareketi bağlamında imparatorluğun topraklarının çoğu bağımsızlığını elde etti ve bu süreç 1997'de Hong Kong'un Çin'e geri verilmesiyle sona erdi. Bağımsızlıktan sonra birçok eski Britanya sömürgesi İngiliz Milletler Topluluğu üyesi oldu. Günümüzde ise 14 bölge hâlâ Britanya'nın egemenliği altındadır; bunlar Britanya Denizaşırı Toprakları olarak adlandırılmaktadır. Britanya İmparatorluğu'nun temelleri, iki ayrı krallık olan İngiltere ve İskoçya krallıklarına dayanmaktadır. Denizaşırı keşiflerde İspanya ve Portekiz'in başarılarının ardından İngiltere Kralı VII. Henry, Asya'ya Kuzey Atlas Okyanusu'ndan ulaşan bir rota bulması için 1496 yılında John Cabot'u görevlendirdi. Cabot 1497 yılında, Amerika'nın Avrupalılar tarafından keşfinden beş yıl sonra yola çıktı ve Newfoundland kıyısına ulaşarak -ki bu sırada Kristof Kolomb gibi Asya'ya ulaştığını sanmaktaydı- bir koloni kurmaya yönelik herhangi bir çalışmaya başlamadı. Cabot, ertesi yıl Amerika'ya bir seyahat daha düzenlese de gemilerinden bir daha haber alınamadı. 16. yüzyılın sonlarında, I. Elizabeth dönemine kadar Amerika'da İngiliz kolonileri kurmaya yönelik herhangi bir girişimde bulunulmadı. Protestan Reformu sonrasında İngiltere ile Katolik İspanya karşı karşıya geldi. 1562 yılında Atlas Okyanusu'ndaki köle ticareti sistemine girme amacıyla, John Hawkins ve Francis Drake'e İngiltere kraliyeti tarafından, Batı Afrika açıklarında köle taşıyan İspanyol ve Portekiz gemilerine saldırma yetkisi verildi. Bu çabalar sonuçsuz kaldı ve daha sonra, İngiliz-İspanyol Savaşı şiddetlenince I. Elizabeth, Amerika'daki İspanyol limanlarına ve Yeni Dünya'nın hazineleriyle geri dönen İspanyol gemilerine saldırı izni verdi. Bu sırada Richard Hakluyt ve "Britanya İmparatorluğu" ismini ilk kullanan yazar olan John Dee gibi yazarlar İngiltere'nin kendi imparatorluğunun kurulması için baskı yapmaya başladı. Bu dönemde İspanya Amerika'ya yerleşmiş, Portekiz Afrika'dan Brezilya ve Çin kıyılarına ticaret merkezleri ve limanlar kurmuş, Fransa ise daha sonraları Yeni Fransa adını alacak olan Saint Lawrence Nehri civarına yerleşmeye başlamıştı. 1576 yılında Muscovy Company'nin maddi desteğiyle yelken açan Martin Frobisher, aynı yıl vardığı Baffin Adası'na ertesi yıl döndü ve adanın güney kesiminde Kraliçe Elizabeth adına hak iddia etti. 1578 yılında bir seyahat daha gerçekleştirerek Grönland'a ulaşan ve burada da hak iddia eden Frobisher, Baffin Adası'ndaki Frobisher Körfezi civarında başarısız bir yerleşim kurma girişiminde de bulundu. 1577-1580 yılları arasında Dünya'yı dolaşan Francis Drake, 1578'de Horn Burnu açıklarında ve Macellan Boğazı'ndaki birer adayı "Elizabeth Adası" olarak adlandırarak üzerlerinde kraliyet adına hak iddia etti. 1579'da ise Kaliforniya'nın kuzey sahillerine ulaştı ve bölgeyi "New Albion" olarak adlandırarak kraliyet topraklarına kattı. Ancak Drake'in üzerinde hak iddia ettiği topraklarda yerleşim kurulamamıştı. İspanya ve Portekiz'e kıyasla denizaşırı koloni kurma girişimlerine daha geç başlayan İngiltere, 1169 yılındaki Norman işgali ile birlikte İrlanda'ya yerleşmeye başlamışlar ve 16. yüzyılda, İngiltere ve İskoçya'da bulunan Protestanlar adaya getirilmişti. Bu sayede İrlanda topraklarına el konulup "West Country men" adlı bir grup başta olmak üzere İrlanda Plantasyonları'nın kurulup bölgenin sömürgeleştirilmesinde rol oynayanların çoğu Kuzey Amerika'nın sömürgeleştirilmesinde de rol aldı. 1578 yılında I. Elizabeth, Humphrey Gilbert'e denizaşırı keşif için izin verdi. Aynı yıl içerisinde Gilbert, Kuzey Amerika'da korsanlık yapmak ve koloni kurmak amacıyla yola çıksa da Karayipler'e doğru yol alırken henüz Atlas Okyanusu'nu geçemediği sırada keşif yolculuğu iptal edildi. Gilbert, 1583 yılında Newfoundland adasına varmak için bir kez daha yola çıktı. Newfoundland'a ulaştığında adanın limanında İngiltere adına hak iddia etse de geride yerleşimci bırakmamıştı. Gilbert, İngiltere'ye dönüş yolculuğundan sağ kurtulamazken 1584'te kraliçeden izin almayı başaran üvey kardeşi Walter Raleigh, Gilbert'in izinden gitti ve günümüzde Kuzey Karolina topraklarında olan Roanoke Kolonisi'ni kurdu. Ancak ikmal eksikliği nedeniyle koloninin varlığı 1590'larda sonlandı. 1603 yılında İngiltere tahtına geçen Kral I. James, 1604 yılında İspanya ile devam eden savaşı bitiren Londra Antlaşması'nı imzaladı. Artık en büyük düşmanıyla barış imlazalamış olan İngiltere, diğer ülkelerin koloni altyapılarına saldırmaktansa kendi denizaşırı kolonilerini kurmaya başladı. 17. yüzyılın başlarında Kuzey Amerika ve Karayipler'deki görece küçük adalara İngiliz yerleşimlerinin gerçekleşmesi ve East India Company başta olmak üzere kolonileri ve denizaşırı ticareti yönetmek amacıyla özel şirketler kurulmasıyla Britanya İmparatorluğu şekillenmeye başladı. 18. yüzyılın sonlarına doğru Amerikan Bağımsızlık Savaşı'nın sonucu olarak On Üç Koloni'nin kaybedilmesine kadar süren bu dönem, daha sonraki kaynaklarda "Birinci Britanya İmparatorluğu" olarak adlandırılmaktadır. İlk başlarda İngiltere, Karayipler'de bazı başarısız sömürgeleştirme girişimleri yaşadı. 1604 yılında Guyana'da bir koloni kurma denemesi yapılsa da koloni iki yıl varlığını sürdürebildi ve asıl amacı olan altın yatakları bulma hedefine ulaşamadı. 1605'te Saint Lucia'da gerçekleştirilen koloni kurma girişimi yaklaşık dört-beş hafta, 1609'da Grenada'daki koloni kurma girişimi ise 6 ay kadar sürdü ve bu yerleşimler terk edildi. 1623'te Saint Kitts (1629'da İspanyolların eline geçse de ertesi yıl yapılan antlaşmayla tekrar İngiliz kontrolü sağlandı), 1625'te Saint Croix (1650'de İspanyol kontrolüne geçti), 1627'de Barbados, 1628'de Nevis, 1632'de Montserrat ve Antigua, adalarında başarılı yerleşimler kurulabildi. Püritenler tarafından 1629'da kurulan Providence Island Company; 1631 yılında Providencia Adası (1641'de İspanyollar tarafından alındı), ilerleyen yıllarda ise Miskito Sahili'nin bir bölümünde egemenlik kurarak buraları kolonileştirildi. 1665'te patlak veren İkinci Hollanda-İngiltere Savaşı sebebiyle Hollanda'nın Karayipler'deki topraklarına saldıran İngilizler; 1665 yılında Sint Eustatius, Tobago ve Surinam'ı ele geçirse de ertesi yıl Fransa ile savaşın başlamasıyla Sint Eustatius ve Tobago'nun yanı sıra Antigua ve Saint Kitts Fransız kontrolüne girdi. 1650'de kolonileştirilse de 1666'da Fransızların kontrolüne giren Anguilla ile 1666'da Fransızlardan alınan Barbuda'daki İngiliz egemenliği, 1667'deki Breda Antlaşması ile kabul edildi. Aynı antlaşmayla, 1664'te İngilizlerin ele geçirdiği ancak 1666'da terk ettiği Saint Lucia, Fransız kontrolüne bırakıldı. 1640-1660 yılları arasında Karayipler, Yeni Dünya'ya göç eden İngiliz nüfusunun üçte ikisinden daha fazlasını ağırlamaktaydı. Bir müddet sonra kolonilerde, Portekizliler tarafından Brezilya'da uygulanan ve köle işçilerin çalıştırılması esasına dayalı şeker plantasyonunu sistemi kullanılmaya başlandı. İlk etapta Hollanda gemilerine şeker satılıp bu gemilerden köle satın alınmaktaydı. Gittikçe kârlılaşan bu ticaretin İngiliz denetiminde kalması için 1651 yılında Parlamento, İngiliz kolonilerinde sadece İngiliz gemilerinin ticaret yapmaya devam edebileceğini ifade eden birtakım yasalar çıkardı. Bu gelişme, Felemenk Cumhuriyeti'yle, sonunda İngiltere'nin Amerika'daki konumunu sağlamlaştıracak bir savaşlar dizisine yol açtı. 1654-1660 yılları arasında İspanyollara gerçekleşen savaş devam ederken İngiltere, İspanyolların kontrolündeki bazı yerleri ele geçirdi. 1655'te ele geçirilen Jamaika adası koloni hâline getirildi. 1666 yılında Bahamalar kolonileştirildi. 1670'te İspanyollarla yapılan Madrid Antlaşması ile İngilizlerin Jamaika ve Cayman Adaları üzerindeki egemenliği tanındı. İngiltere'nin Amerika'daki ilk kalıcı yerleşimi olan Jamestown, 1607 yılında kaptan John Smith önderliğinde, Virginia Company'nin yönetiminde kuruldu. 1609 yılında Virginia Company'nin amiral gemisi "Sea Venture"un batması sonrasında yerleşim kurulan Bermuda üzerinde İngiltere tarafından hak iddia edildi ve Virginia Kolonisi'ne bağlı olarak yönetilmeye başlandı; ancak 1615 yılında yerleşimin yönetimi, yeni