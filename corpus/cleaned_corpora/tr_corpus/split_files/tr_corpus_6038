sadece otçullardan oluştuğunu ve geliştiricilere göre yırtıcılar olsaydı ölçülü bir oyun denetimi olmaz. Etçillerin tüm otçulları yeme durumu ortaya çıkar ve bu da oyun denetimlerini zora sokardı. Far Cry 2'nin harita düzenleyicisi kullanım kolaylığı sağlayabilmek için belirli bir biçimde tasarlandı. Kolaylıkla yükselip/alçalan arazi gibi özellikler içermektedir. Bir videoda Eyfel Kulesini oyunda kullanılan grafiklerle çizilmiş ve oyun grafiklerinin ne kadar üstün olduğu gösterilmiştir. Harita düzenleme modu taşıtlar, binalar, köprüler ve daha fazla oyun içi nesneleri takdim edecektir. Ancak (sabit silahlar hariç tüm silahlar harita düzenleme modunda yer verilmemiştir. Oyuncu düzenleme modunda binalar ve yapılar gibi nesnelerle istediği şekilde harita düzenleyebilir. Ayrıca oyunun resmi sitesinden hazır haritalar indirilebilir veya siteye yüklenebilir. Bu yapılar oyunda hazır olarak bulunduğundan harita yükleme ve indirme işlemleri kısa sürmektedir. Her bir harita için hafıza boşluk sınırı olduğu 2008'de duyurulmuştur. Ubisoft, Far Cry 2'ye özel olarak Arapça kökenli bir sözcük olan ve dilimizde de yaygın olarak kullanılan Dunia (Dünya) adındaki bir oyun motoru kullanmıştır. Dilimizde sıkça kullanıldığı gibi Arabistan yarımadası ve Afrika ülkelerinde de kullanılmakdır Dunia Motoru, Far Cry 2 için Ubisoft Montreal geliştiric ekip tarafından özel olarak oluşturulmuştur. Motorda gerçekçi yarı yıkılabilir çevreler, devingen ateş yayılımı ve fırtına efektleri gibi çeşitli özel efektler, gerçek zamanlı gece-gündüz döngüsü, devingen müzik sistemi ve hazırlıksız düşmanların yapay zekâ hareketleri bulunmaktadır. Motor çift çekirdekli işlemcilerin yayında çok çekirdekli işlemcilerden faydalanacakken DirextX 9'un yanında DirectX 10'u da destekleyecek. Ubisoft Hollanda Üst Düzey Ürün Müdürü Michiel Verheijdt'e göre Far Cry'da kullanılan motorun sadece yüzde 2'si veya 3'ü kullanılmıştır. Ek olarak da Crysis'te kullanılmış olan oyun motoru CryEngine 2'den daha az sistem isteyen bir oyun motoru olduğu belirtilmiştir. Far Cry 2 hem de Philips'in geliştirmiş olduğu amBX teknolojisini desteklemektedir. Teknoloji uygun donanımla titreşim efektleri, renkli çevre aydınlatması, rüzgâr efektleri ve bunun gibi teknolojilere olanak sağlamaktadır. Ubisoft'un Ekim 2008'de satışa sunduğu oyun, 2004 yılındaki tropik adada geçen birincil şahıs nişancı tarzındaki oyunun devamı niteliğindedir. Far Cry'ın orijinal yapımıcısı Crytek, o sıralarda Crysis üzerinde yoğunlaştığından oyunun yapımını Ubisoft Montreal stüdyosuna vermiştir. Bu yüzden oyunda Türkçe dil seçeneği bulunmamaktadır. Ubisoft, Far Cry 2'nin grafik motoru tanıtımı için Ubidays 2008'de demo bir video yayınladı. Oyunda kullanılan grafik motorunun adı "Dunia" ve Far Cry 2 için özel olarak geliştirildi: Dunia, Doğu Afrika'da kullanılan bir dil olan Swahili'de "Dünya" anlamına gelen bu sözcük Türkçe söylemine de oldukça yakındır. Oyun motoru DirectX 9 ve DirectX 10 kalitesinden faydalanmakta ve çok çekirdekli işlemcilerin performansını da göstermektedir. Oyunun toplamda 50 km bir alanda geçtiği, yarım saatlik bir ilerlemeden sonra oyundaki eğitim bölümü bitiyor ve haritadaki kapalı yerler açılmaktadır. Oyun gerek görev çokluğuyla gerekse de göreve giderken harcanan süre nedeniyle sıkı bir oyuncu bir haftada rahatça bitirebilir. Oyunda bütün görevleri yapmak istenilirse de oyun süresinin 2-3 haftaya vardığı söylenmektedir. Oyunda ateş önemli bir yer tutuyor. Ateşin yayılması ve rüzgârla etkileşimi ayrıntılı biçimde ele alınmıştır. Otlak bir alanı, ağacı ve hatta binaları yakmak mümkündür. Yakılan yeşilliklerin bir süre sonra yavaş yavaş büyümesi oyunda gözlemlenebilecek noktalar arasında yer almaktadır. Oyunda ölünce yapay zekâya sahip arkadaşlarınızdan birisi yardımınıza gelerek sizi kurtarıp güvenli bir bölgeye taşıyabilir. Gerçeklik anlamında güzel bir düşünce olan bu durum sırasında karakterinizin bilinci gidip gelecek. İyileşene kadar bekleyip hayata geri dönüldüğünde karakterin kontrolü yeniden oyuncaya verilecek. Far Cry 2'de Philips'in geliştirdiği Ambx teknolojisi kullanmıştır. Ambx yapay bir ortam oluşturma düzenidir. Uygun donanımlarla oyundaki fiziksel gelişmeleri bilgisayar karşısında yaşanabiliyor. Titreşimler, rüzgâr efektleri, ortam aydınlatması gibi özellikler de oyunda bulunuyor. Far Cry 2 oyun eleştirmenlerinden olumlu eleştiriler almıştır. Grafikler ve Afrika kurgusu genel olarak övgüyle karşılanmıştır. Aynı zamanda oyuncuyu bulmaya çalışan düşmanlar da eleştirmenlerce övgüyle karşılanmıştır, fakat düşmanların bazen uyum içerisinde olmadıkları belirtilmiştir. Oyundaki asıl olumsuz eleştiriler bir yerden başka bir yere gitmenin çok uzun sürdüğü ve hikâye modundan bilgi eksikliği olduğudur ve çok zorlayıcı olmayan olaylar dizisidir. IGN'den gelen eleştirilerde ise diğer bir küçük hata olan kayıt sistemindeki farklılıklar gösterilmiştir: oyunun PC sürümünde oyuncu herhangi bir zamanda oyunu kaydedebilirken, konsol sürümlerinde sadece belli noktalarda kayıt yapılabilmektedir. Game Informer ise oyuna gerçeklik kattığı gerekçesiyle övgüyle karşılamıştır. IGN bunu olumsuz karşılarken, GameSpot, konsol sürümlerinin kayıt sistemleri oyuncuya hızlılık kattığı ve oyundaki ölümün daha önemli görüldüğünü belirtmiştir. GamePro, Far Cry 2'yi "Oyunun etraflı sunumu, oyuna zengin bir oynanabilirlik katmıştır ve oyuncuların başka bir dünyaya gitme duygusu engelleri kaldırıcı bir güçtür" diyerek oyunu övgüyle karşılamıştır.. 28 Ekim 2008'de, 87 eleştiri üzerinden, oyunun geneli Amazon sitesinin kullanıcı oylarından 2 yıldız almıştır. "Far Cry 2", oyundan atmalar, bozuk kayıt dosyaları, donmalar ve kritik görev karakterlerinin oyundan kaybolması gibi tüm platformlarda rastlanan teknik sorunları oyuncularına yaşatmıştır. Oyunun PC sürümünde, birçok kullanıcı ses sistemini bütünüyle devre dışı bırakmak suretiyle bu teknik sorunlardan kurtulabilmişlerdir. Oyunun en büyük sorunlarından birisi de sadece bir bozuk kayıt sorunu oyuncunun kayıt dosyalarının hepsini etkilemesidir, bu yüzden de oyunun bitirilmesi imkânsız hale gelmiştir. Yapımcı Ubisoft, oyunun kayıt sorunlarıyla ilgili bir çözümü geliştirmiş, fakat bu sorunları içeren yamayı 7 ay kadar sonra piyasaya sürmüştür. 11 Mayıs 2009 tarihinde oyunun Xbox 360 sürümü için birçok hatayı düzelten bir yama yayınlanmıştır. Ek olarak çoklu oyuncu modunda sorun yaşayan birçok oyuncu çevrimiçi olarak atanmış sunucu kurmak zorundadır. Diğer bir yaygın sorun ise oyunun hikâye bölümünün çoklu oyuncu modundan önce tamamlanmasıyla ortaya çıkan bir çoklu oyuncu modu hatasıdır. Oyuncular aynı zamanda çevrimiçi sunucularında bağlantının kesilmesi, istatistiklerin hatalı olarak güncellenmesi ve sürekli donma hatalarıyla da karşılaştıklarını belirtmişlerdir. Far Cry Serisi Yevgeniya Kanayeva Yevgeniya Olegovna Kanayeva (Rusça: Евгения Олеговна Канаева; d. 2 Nisan, 1990; Omsk, Sovyetler Birliği) Rus ritmik jimnastikçi. 2008 Yaz Olimpiyatları'nda ve 2008 Avrupa Şampiyonası'nda genel toplamda şampiyon olmuştur. 2004 Yaz Olimpiyatları'nda gümüş madalya alan Irina Tchachina'nın koçu ile birlikte çalışmaktadır. 2008 Avrupa Şampiyonası'nın son dünya şampiyonu Anna Bessonova'nın iki puan önünde birinci bitirerek şampiyon olmuştur. Kanaeva ilk olimpiyat altın madalyasını Pekin 2008'de kadınlar genel tasnifte 75.500 puan ile kazanmıştır. (Rope:18.850, Hoop:18.850, Clubs:18,950 ve Ribbon:18.850). Ritmik jimnastik tarihinin en iyi sporcusudur. Şahin İmranov Şahin İmranov (d. 23 Eylül 1980), Azeri boksör. 1.70 m boyunda, 57 kg.dır. Azerbaycan Devlet Beden Eğitimi ve Spor Akademisi'nden mezun olmuştur. Pekin 2008 Yaz Olimpiyatları kapsamında 11 Ağustos günü erkekler 57 kg boks yarışmalarının ilk turunda Azeri asıllı Kazak Galip Caferov'u 9-5 yenmiştir. 15 Ağustos günü 2. tur müsabakasında Gürcü Nikoloz Izoria'yı 18-9 yenerek çeyrek finale yükselmiştir. 18 Ağustos günü çeyrek finalde Kübalı rakibi Idel Torriente'yi 16-14 mağlup etmiştir. 22 Ağustos günü yarı finalde Kübalı rakibinden eline aldığı darbe sonucunda Fransız Khedafi Djelkhir'le olan maçını bitiremeyerek bronz madalya elde etmiştir. Martin Henriksson Martin Henriksson (doğum 30 Ekim 1974, İsveç), İsveçli melodik death metal grubu Dark Tranquillity'nin gitaristi. Grubun kurulduğu 1989 yılından 1998'e kadar grubun bas gitaristliğini yaptı. Bas gitarda teknik açıdan üstün olmasa da kendine özgü çalış tarzı ve besteleri onu özel yapan niteliklerdendi. Martin Henriksson, gruba bas gitarist Michael Nicklasson'un dahil olması ile elektro gitara geçti. Böylelikle grup da müzikal anlamda değişikliğe uğradı. Blanka Vlašić Blanka Vlašić (8 Kasım 1983 - Split) Hırvat yüksek atlamacıdır. Blanka Vlašić'in adı, doğmasına yakın sıralarda Kazablanka'daki 1983 Akdeniz Oyunları'nda ödül kazanan babası tarafından verildi. Çocukluğunda erken yaştan itibaren yüksek atlama dalında çalışan Vlašić, 2000'de ve 2002'de küçükler liginde altın alarak gelecek vadettiğini kanıtladı. 2001 Tunus'ta da altın madalya kazanan sporcu, ilgiyi üstüne çekti. Dünya Salon Atletizm Şampiyonası'nda 2004'te bronz, 2006'da gümüş, 2008'de altın kazanan sporcu, 2007 Osaka'da da altın madalya aldı. Katıldığı ilk olimpiyat olan 2008 Pekin'de yarışmayı önde götüren Vlašić, rakibi Tia Hellebaut'a son anda küçük bir farkla yenilerek gümüş madalya aldı. Vlašić, 2009 Dünya Şampiyonası'nda altın madalya kazandı. Sporcu, 31 Ağustos 2009 günü Zagreb'te kariyerinin en iyi derecesi olan 2,08'i atlamayı başardı. All I Have (şarkı) "All I Have", Jennifer Lopez, Makeba Riddick, Curtis Richardson ve Ron G tarafından Lopez'in "This Is Me... Then" adlı dördüncü stüdyo albümü için yazılan şarkıdır. Prodüktörleri Lopez ve Cory Rooney olan şarkıda LL Cool J vokalleri yer almaktadır. Albümün ilk teklisi olarak 2003 başında piyasaya çıkmıştır. Amerika Birleşik Devletleri ve Yeni Zelanda'da 1 numara olurken, birçok ülkede listelere ilk beşten ve ilk ondan giriş yapmıştır. "All I Have"in bu başarısından sonra, LL Cool J, şarkıyı "10" adlı albümüne eklemiştir. "All I Have"in altyapısında Lisa Peters ve William Jeffrey tarafından yazılan Debra Laws'ın 1981 çıkışlı parçası "Very Special"dan örnekler bulunmaktadır. Parçanın adı daha önceden "I'm Good" olarak belirlenmişken, parçanın soundunun 2001 çıkışlı hiti "I'm Real"e çok benzemesi sebebiyle ismi değiştirilmiştir. "All I Have"in videoklibi Kasım 2002'de çekilmiş ve Ocak 2003'te yayımlanmıştır. Videoklipte Lopez ve LL Cool J yer almıştır. "All I Have", ABD "Billboard" Hot 100 listesine 28 Aralık'ta 25 numaradan girmiştir. Böylece bu listeye yılın en yüksek giriş yapan şarkısı olmuştur. Ayrıca şarkı, 2003 ilkbaharının en popüler pop ve R&B şarkılarından biri haline gelmiştir. Şarkı ABD listelerinde, on iki hafta boyunca ilk 10'da, on dokuz hafta boyunca ilk 20'de ve yirmi bir hafta boyunca ilk 50'de kalmıştır. Ayrıca Avustralya, Birleşik Krallık, Hollanda ve İsviçre listelerinde ilk beşe girerken, İrlanda ve Kanada listelerinde ilk ona girmiştir. "All I Have", Lopez'in ABD'de 1 numara olan dördüncü, LL Cool J'in ilk şarkısıdır. Simone Signoret Simone Signoret, gerçek adı, Simone Henriette Charlotte Kaminker, (25 Mart 1921 - 30 Eylül 1985), İsrail kökenli Fransız oyuncu, yazar. II. Dünya Savaşı sürecinde İngilizce öğretmenliği yaparken, 1942 yılında Jean Boyer'in kendisine "Le Prince Charmant" filminde küçük bir rol vermesiyle beyazperdede yerini aldı. Ancak sinema dünyasında adını duyurması 1946'da oynadığı "Macadam" filmindeki "Gisele" rolüyle oldu. 1959 yılında en iyi kadın oyuncu Oscarını alarak, yerini perçinleyen Signoret, 1944 yılında yönetmen Yves Allegret ile evlenerek bir kız çocuğu sahibi oldu. Bu evliliğini 1949 yılına kadar sürdüren sanatçı 50 civarında filmde rol alarak birçok ödül kazandı. 1951 yılında tanıştığı oyuncu Yves Montand ile evlenerek ölünceye kadar birlikte oldu. 40 yıllık oyunculuk kariyerinin yanında, yazarlık da yapan Signoret, sinema alanındaki birikim ve deneyimlerini üç kitabında edebiyat alanına taşıdı. İlk iki kitabı anılarını içeriyordu; "Özlemin Eski Tadı Yok" ve "Yarın Gülümsüyordu". "Elveda Volodia" adlı yazınsal nitelikli üçüncü kitabını da yazan oyuncu, Caz sanatçısı Nina Simone'un sahne isminin kaynağı olmuştur. Yves Montand 'la birlikte Pere Lachaise mezarlığı'nda gömülüdür. Niklas Sundin Niklas Sundin (doğum 13 Ağustos 1974, İsveç), Dark Tranquillity ve Laethora gruplarının gitaristi. Dark Tranquillity'nin ilk albümünün sözlerini ve In Flames'in ilk iki albümünün sözlerini yazdı. Ayrıca sonraki birkaç In Flames albümünün sözlerinin yazılmasına katkıda bulundu. HammerFall grubunun eski üyesidir. Niklas Sundin, metal grupları için çeşitli sanat çalışmaları yapan Cabin Fever Media adlı tasarım stüdyosunun kurucusudur. Dark Tranquillity, In Flames, Arch Enemy, Sentenced, At the Gates gibi gruplar için tasarımlar yapmaktadır. I'm Glad "I'm Glad", Amerikalı şarkıcı Jennifer Lopez'in "This Is Me... Then" adlı dördüncü stüdyo albümünden çıkan üçüncü teklisidir. 2003 yılında yayımlanan şarkı, albümün ilk iki şarkısının başarısını sürdürememiştir. Parçada Schoolly D'nin 1986 çıkışlı "P.S.K. What Does It Mean?" şarkısından örnekler bulunmaktadır. "I'm Glad"in videoklibi David LaChapelle tarafından yönetilmiştir. Video, 2003 MTV Video Müzik Ödülleri'nde dört adaylık kazanmıştır: En İyi Kadın Video, En İyi Dans Videosu, En İyi Koreografi ve En İyi Sanat Yönetmenliği. Ajansspor Ajansspor, 6 Ağustos 2001 tarihinden itibaren yayın yapmaya başlamış, Türkçe olarak içerik sunan ve spor haberleri hakkında bilgi aktaran web sitesidir. Yaklaşık 10 yıldır internette yayın hayatını sürdüren Ajansspor, kendi arayüzünü zaman zaman yenileyerek, kullanıcılarına daha kolay bir kullanım sunmuştur. Spor sitesinde futbol, basketbol, voleybol ve diğer amatör branşlar hakkında güncel içerikler vardır. Spor köşe yazarları olarak kadrosunda Vedat Bayram, Cevdet Ünüvar, Hayri Ülgen, Erhun Ateş, Adil Yıldız, Sezgin Gelmez, Cüneyt Ersan ve Ekrem Konur gibi isimler bulunmaktadır. Spor yazarı Ekrem Konur,tarafından yapılan özel haber ve röportajlar da Ajansspor'da yayınlanmaktadır.Bu röportajlar büyük ilgi görmektedir. Site; 2002'de Sportföy tarafından "Türkiye’nin En iyi Spor sitesi", "2003 Altın Örümcek - Türkiye’nin En iyi 2. Spor sitesi", "2004 Altın Örümcek - Türkiye’nin En iyi spor sitesi" ödüllerini kazanmıştır. Birden fazla altın Olimpiyat madalyası kazananlar listesi Birden fazla altın Olimpiyat madalyası kazananlar listesi olimpiyat oyunlarında 3 ve daha fazla altın madalya kazanan sporcular yer almaktadır. Park Tae Hwan Park Tae Hwan (d. 27 Eylül 1989), Güney Koreli yüzücüdür. Taerung'da bulunan Güney Kore Yüzme millî takımının üyesidir. 2008 Yaz Olimpiyatları'nda 400 metre serbest stilde altın, 200 metre serbest stilde ise gümüş madalya kazanmıştır. 400 metre erkeklerde ilk altın madalya kazanan Asyalı olmasının yanında, yüzmede ilk altın madalya kazanan Korelidir. 1989'da Seul'de dünyaya gelen Park, Şubat 2008'de Kyunggi Lisesi'nden mezun olduktan sonra fiziksel eğitimini geliştirmek için Dankook Üniversitesi'ne kayıt olmuştur. Güney Kore'nin uluslararası arenada tanıtımı için iyiniyet elçisi olarak artistik patenci Kim Yu-Na ile birlikte "Dynamic Korea" reklam kampanyasında görev almıştır. Park Tae-hwan, Asya'da erkekler serbest stil üst düzey yüzücüler arasında yer almaktadır. Katar'da düzenlenen 2006 Asya Oyunları'nda üçü altın olmak üzere toplamda aldığı yedi madalyayla "En Değerli Sporcu" seçilmiştir. Park, doktorunun astımına iyi gelmesi için önerdiği yüzmeye 5 yaşında başladı. Yarış olarak yüzmeye 7 yaşında başladı ve çocuklar klasmanında birkaç madalya kazandı. Erken gelen başarı Park'ı 2003'te Kore Yüzme Federasyonu'nunda millî takım sporcusu yaptı. Bununla birlikte 2004 Yaz Olimpiyatları'nda Park, erkekler 400 metre serbest yarışında hatalı başlangıç yapması yüzünden diskalifiye oldu. Ayrıca kısa bir süre sonra 2004 Fina Yüzme Dünya Kupası'nda erkekler 400 metre serbestte finale kaldı. Park, mücadelesine başarılı bir şekilde etmeye devam etti; özellikle Doha'da düzenlenen 2006 Asya Oyunları'nda 3 altın, 1 gümüş ve 3 bronz madalya kazanarak, oyunlarda en çok madalya kazanan bireysel sporcu oldu. Aynı zamanda iki Asya rekoru kırmayı başardı. Bunca başarıdan sonra Park, "Oyunların Sporcusu" olarak anılmaya başlandı. Victoria, Kanada'da düzenlenen 2006 Pan Pasifik Yüzme Şampiyonası'nda 1500 metre serbestte ve 400 metre serbestte iki altın, 200 metre serbestte ise gümüş madalya kazandı. Park, "Yüzücülük Dünyası Dergisi" tarafından 2006'da "Yılın Pacific Rim Erkek Yüzücüsü" olarak adlandırıldı. 2008 Yaz Olimpiyatları'nda Park, 400 metre serbestte altın ve 200 metre serbestte gümüş madalya kazandı. Park'ın olimpiyatlarda elde ettiği bu başarılar, basın dünyasında çok büyük yankılar uyandırmıştı ki; Güney Kore'nin yüzmede sahip olduğu ilk olimpiyat madalyalarıydı. Melbourne'de düzenlenen 2007 Dünya Akuatik Şampiyonası'nda, 400 metre serbest stilin idolü Grant Hackett'a karşı kazandığı zaferden sonra Park, Avustralya - Sidney'de "Beş Yüz Gün Projesi"yle kendi başına çalışmaya karar verdi ve bireysel antrenörler takımından Aralık 2007'de ayrıldı. 2008 Yaz Olimpiyatları'na hazırlanmak üzere Şubat 2008'de Kore millî takım Eğitim Üssü'ne katıldı. Park'ın bireysel antrenörü Roh Min-Sang ve diğer yardımcı antrenörler ilk etapta Malezya'da, daha sonra Park'ı Olimpiyatlara hazırlamak için ikinci etap çalışmalarını da Guam'da yapmışlardır. Park, erkekler 200 metre, 400 metre ve 1500 metre serbest stilde yüzme müsabakalarında yarışmaya hak kazanmıştır. 100 metre 49.32 (2007) Kore Ulusal 200 metre 1:44.85 (2008) Asya Rekoru 2008 Pekin Olimpiyatları Final; Gümüş Madalya 400 metre 3:41.86 (2008) Asya Rekoru 2008 Pekin Olimpiyatları Final; Altın Madalya 1500 metre 14:55.03 (2006) 2006 Asya OyunlarÄ± Ä°bn Nefis İbn Nefis (İbn el-Nefis) tam künyesi ile Ebü'l-Hasan Alâüddîn Ali b. Ebi'l-Hazm İbn Nefîs el-Karaşî ed-Dımeşkî (doğum: H. 607-M.1210 / ölüm: H. 21 Zikade 687-4 Aralık 1288) (Arapça: علاء الدين أبو الحسن عليّ بن أبي حزم القرشي الدمشقي ) (d. 1210 - ö. 1288) Arap İslam bilgini, bilim adamı. Birçok farklı dallarda çalışmaları bulunan İbn Nefis, hekim, anatomi uzmanı, fizyolog, cerrah, oftalmolog (göz hekimi), psikolog, astronom, kozmolog, ve jeolog idi. Bunların yanı sıra sosyal ve beşeri bilimlerde de birçok çalışmaları olan İbn Nefis, hafız, muhaddis, Şafii (mezhebi) hukukçusu, teolog, İslam filozofu, sosyolog, romancı, bilimkurgu yazarı, gramerci, dilbilimci ve tarihçi'dir. İbn Nefis Şam'da doğmuş, Kahire'de çalışmıştır. İbn Nefis pulmoner dolaşım ile birlikte kılcal damar ve koroner dolaşımları da ilk keşfeden kişi olmasıyla tanınmıştır. Zira bunlar dolaşım sisteminin temelini oluşturmaktadır; nitekim kendisi bu keşifleri sebebiyle dolaşımsal fizyolojinin babası ve "Orta Çağın en büyük fizyoloğu" olarak görülmüştür. İbn Nefis ayrıca deneysel tıbbın, postmortem otopsinin ve insan diseksiyonunun erken savunucularındandır. Metabolizma kavramını ilk tanımlayan kişi olan İbn Nefis, ek olarak İbn-i Sina ve Galen'in anatomik ve tıbbî sistemlerinden ayrılan yeni fizyoloji, anatomi, psikoloji ve nabız sistemleri geliştirmiş, bu sistemlerde kendisinden önceki hekimlerin ortaya attığı veya kabul ettiği çeşitli fizyolojik, anatomik vb. hatalara yer vermemiş, yeni fizyoloji sisteminde vücut bölgelerini betimlemek için çeşitli şemalar, şekiller kullanmıştır. Tıp bilimine yaptığı katkıların yanı sıra İslam dini ilimlerini konu alan eserler de kaleme almıştır; özellikle hadis ilmine dair kaleme aldığı "Muhtasar fî İlm-ı Usûl el-Hadîs" ("Hadis Usûlünün Kısa Bir Açıklaması") eseri önem arz eder ki bu eserinde hadis ilimi için daha akılcı ve mantıksal bir sınıflandırma ortaya atmıştır. Ayrıca Arapça edebî eserler de vermiş, kurgusal edebiyata katkıda bulunmuştur. Bunlardan en kayda değeri "er-Risaletü'l-Kâmiliyye fi's-sîreti'n-nebeviyye" ("Theologus Autodidactus") isimli eserdir. Hikâyede ıssız bir adada kalan bir çocuğun ergenliğe giriş süreci ele alınır; İbn Nefis bu hikâye temelini kullanarak çeşitli dinî, felsefî ve bilimsel temaları ve görüşlerini ortaya koymuştur. Microsoft Anna Microsoft Anna Windows Vista'da kullanılan öntanımlı konuşma sentezleyicidir. Windows XP ve Windows 2000'de kullanılan Microsoft Sam'in devamı niteliğindedir. Microsoft Anna bir kadın sesidir ve Microsoft Sam'den daha doğal olacak şekilde tasarlanmıştır. SAPI 5 TTS sürücüsü tarafından yürütülür. Microsoft Sam gibi, Microsoft Anna'nın da telaffuz edemediği kelimeler vardır. Örneğin kendi ismini söylerken doğru telaffuz edememektedir, fakat bu sorun konuşma hızını düşürünce ortadan kalkmaktdır. Ayrıca "soy" diyeceğine "swa" der. Barnim Barnim ("Landkreis Barnim") Brandenburg eyâletinin bir ilçesi. Barnim adını eyâletde olan Barnim tepesinden almıştır. Barnim ilçesinin komşuları kuzeyde Uckermark ilçesi (Landkreis Uckermark), batıda Oberhavel ilçesi (Landkreis Oberhavel), güneyde başkent Berlin ve Märkisch-Oderland ilçesi (Landkreis Märkisch-Oderland) ve doğuda ise Polonya ile komşudur. Barnim'in güney tarafı, Barnim tepesinde kalır ve baş şehri ve yöresi ise Almanların adlandırdıkları "Eberswalder Urstromtal" yöresinde kalır. İlçe'den Oder nehri geçmektedir ve kuzey kısmında ise Uckermark tepeleri vardır. İlçe 5 Aralık 1993 tarihinde kurulmuştur. Eberswalde ilçesi, Bernau ilçesi, Bad Freienwalde ilçesiyle ve Hohensaaten ve Tiefensee belediyeleriyle birleşmesi sonucu oluşturulmuştur. Scottie Pippen Scottie Maurice Pippen (d. 25 Eylül 1965), NBA liginde oynayıp, Chicago Bulls takımı ile 6 kere şampiyon olduktan sonra emekliye ayrılan, Hall of Fame'de ismi bulunan basketbolcudur. Scottie Pippen doğduğu yer olan Hamburg, Arkansas`da bulunan Central Arkansas Üniversitesi`nde okula başladığında 1.85 m boyundaydı. 4 yıl sonra mezun olduğunda 2.01 m boyundaydı, daha sonra 2.03 m`ye ulaştı. 1987 NBA Seçmeri'nde 5. sıradan Seattle SuperSonics takımı tarafından seçildi ancak Olden Polynice karşılığında Michael Jordan ile muhteşem ikiliyi kuracağı Chicago Bulls takımına takas edildi. Aynı yıl 10. sıradan draft edilen Horace Grant ile çaylak sezonlarında daha çok bençten gelip, Brad Sellers ve Charles Oakley'nin yerini doldurmaya çalıştılar. 1988 senesinde Chicago Bulls 10 seneden uzun bir zamandır ilk defa konferans yarı finallerine çıktığında, bu başarıda Michael Jordan'dan sonra en büyük paya sahip olan Scottie Pippen, ilk 5'teki yerini sağlamlaştırmış oldu. Pippen Chicago Bulls takımıyla konferedasyon finallerine çıkması üzerine 1990 yılındaki NBA All-Star turnuvasında doğu takımına alındı.Doğu konferedasyonların finallerinde ise Detroit Pistons takımına yenildiler. Chicago Bulls takımında ise 6 sene (1991, 1992, 1993,1996, 1997 ve 1998) şampiyon oldu. Aynı zamanda Pippen 1996 yılında NBA En İyi Elli Oyuncu arasına girdi. Ayrıca Karl Malone'a Jazz-Bulls finalinde "Postacılar pazar günü çalışmaz." demesiyle ünlüdür. Bu sözden sonra Karl iki serbest atışı da kaçırır ve şampiyon Chicago Bulls olur. 1992 yılında ise Rüya Takım ile 1992 Yaz Olimpiyatları`ında İspanya`ın Barselona şehrinde mücadele etti. Michael Jeffrey Jordan 1993 yılında takımdan ayrıldı. Aynı yıl Hırvat oyuncu Toni Kukoč takıma alındı. 1994 NBA Playoffları yarı finallerinde New York Knicks'e 4-3 kaybettiler. Scottie Pippen Chicago Bulls takımından ayrılmadan önceki son maçında Utah Jazz ile oynamıştır. Chicago Bulls takımında geçirdiği 11 yılın ardından 1998-99 sezonunda Houston Rockets takımına transfer oldu. Bu haber Sports Illustrated dergisinde manşet olmuştur. 22 Nisan 1999 tarihinde şoförlüğü denemiş ise de başaramamıştır. Daha sonra kariyerine Portland Trail Blazers takımında devam ederek yeniden Batı Konferansı finallerine çıkmıştır. Fakat finallerde Los Angeles Lakers takıma 15 sayı farkla yenildiler. Pippen 2003-04 NBA sezonunda jübilesini Chicago Bulls takımında yaptı. Pippen`ın NBA kariyeri 16 yıl (11 yıl Chicago Bulls, 1 yıl Houston Rockets ve 4 yıl Portland Trail Blazers) sürmüştür. Scottie Pippen, kariyeri boyunca 18.940 sayı atarak 1178 maçta sahne almış ve 16.1 sayı, 6.4 ribaund ve 5.2 asist ortalamaları yakalamıştır. Pippen basketbolu 2003 yılında Chicago Bulls takımında bıraktı. Daha sonra basketbol koçu olarak Los Angeles Lakers takımını çalıştırdı. 9 Aralık 2005 tarihinde Chicago Bulls takımı tarafından törenle anıldı. Törende Phil Jackson, Michael Jordan, Dennis Rodman ve Horace Grant ile anıldı. 25 Aralık 2005 tarihinde NBA on ABC adlı bilgisayar oyunundaki karakterlerden biri oldu. 2010 senesinde Basketball Hall of Fame'e seçilerek, basketbol tarihindeki önemini herkese kanıtlamış oldu. Santa Giustina Santa Giustina İtalya'nın Veneto bölgesi Belluno ili'nin bir belediyesidir. Venedik'in yaklaşık 80 km kuzeybatısında ve Belluno'nun ise yaklaşık 15 km gğneybatısında yer alır. 2004 yılı 31 Aralık tarihine göre 6.532 kişilik bir nüfusa ve 35,9 km² lik bir alana sahiptir. Santa Giustina belediyesi Formegan, Volpere, Campo, Carfai, Meano, Cergnai, Sartena, Santa Margherita ve Ignan kömünlerini kapsar. Santa Giustina aşağıdaki belediyelerle sınırdır: Cesiomaggiore, Lentiai, Mel, San Gregorio nelle Alpi, Sedico, Sospirolo. Oleg PerepetÃ§enov Oleg Perepetchenov (d. 6 EylÃ¼l 1975), Rus halterci. Perepetchenov, 2004 Yaz Olimpiyatları 77 kg erkekler kategorisinde koparmada 170, silkmede 195 ve toplamda 365 kg kaldırarak bronz madalyanın sahibi oldu. Ancak daha sonra yapılan inceleme sonucunda yasaklı madde kullandığı tespit edilince derecesi iptal edildi. Yeni düzenlemenin ardından 3.'lik ve bronz madalya Türk Halterci Reyhan Arabacıoğlu' nun (165+195=360) oldu. Çin'de düzenlenen 2008 Yaz Olimpiyatları'nda ise koparmada 162, silkmede 192 ve toplamda da 354 kg yaparak 5. olabildi. Oleg Perepetchenov 2001 yılında Slovakya'nın Trencin kentinde yapılan Avrupa Halter Şampiyonasında koparmada 165 kg, silkmede 210 kg ve toplamda 375 kg kaldırarak ülkesine 3 altın madalya kazandırmıştır. Ayrıca silkmedeki 210 kiloluk kaldırışı ve toplamda yapmış olduğu 375 kiloluk derecelerle 2 Avrupa ve Dünya rekoru kırmıştır. 210 kiloluk silkme rekorunu halen elinde bulundurmaktadır. Rus halterci, ayrıca 2008 Avrupa Halter Şampiyonası'nda koparmada 164 kg, silkmede 198 kg, toplamda da 362 kg kaldırarak Ermeni Ara Khachatryan'ın önünde 1. olarak Avrupa şampiyonluğuna uzanıp altın madalya kazandı. Vatandaşı Alexey Yufkin de koparmada 155 kg, silkmede 200 kg ve toplamda 355 kg kaldırarak Avrupa 3.'sü olmuştur. Baby I Love U! Baby I Love U!, Amerikalı şarkıcı Jennifer Lopez'in "This Is Me... Then" adlı dördüncü stüdyo albümünden çıkan dördüncü ve son teklisidir. Şarkı, ABD "Billboard" Hot 100'de 72 numarada kalarak, Lopez'in ABD'de en düşük liste başarısı gösteren şarkısı olmuştur. Birleşik Krallık listesine 3 numaradan girmiştir ve şarkının en listedeki yüksek derecesidir. Şarkı, Birleşik Krallık'ta 80,000 adetlik satış rakamıyla İngiltere'de 2004 yılının en çok satan 64. teklisi unvanına sahip olmuştur. Şarkının, R. Kelly vokalleri bulunan bir remixi de mevcuttur. Bu remix, Lopez'in 2003 çıkışlı bonus DVD'si "The Reel Me"'de yer almıştır. Şarkının videoklibinin yönetmeni Melert Avis'tir. Klipte Lopez'in "Gigli" adlı filminden sahneler bulunmaktadır. Get Right "Get Right", Amerikalı şarkıcı Jennifer Lopez'in "Rebirth" adlı beşinci stüdyo albümünden çıkan ilk teklisidir. 28 Şubat 2005'te Birleşik Krallık'de ve 8 Mart 2005'te ABD'de piyasaya sürülmüştür. Şarkı, ABD "Billboard" Hot 100 listesinde 12 numaraya ulaşarak, Lopez'in ABD'de ilk yirmiye giren onuncu şarkısı olmuştur. Ayrıca Birleşik Krallık listesinde 1 numaraya yükselerek, Lopez'in buradaki ikinci bir numaralı şarkısı olma unvanını kazanmıştır. "Get Right"ın videoklibini Francis Lawrence yönetmiştir. Videoklip, 2005 MTV Video Müzik Ödülleri'nde dört adaylık kazanmıştır: "En İyi Dans Videosu", ""En İyi Yönetmenlik", "En İyi Koreografi" ve "En İyi Düzenleme". Yevgeni Çigişev Yevgeni Aleksandroviç Çigişev "()"; 28 Mayıs 1979, Novokuznetsk), Rus halterci. Çigişev, 2000 Yaz Olimpiyatları'nda toplamda 415 kg ile 5. oldu. Çin 'nde düzenlenen 2008 Yaz Olimpiyatları +105 kg kategorisinde koparmada 210, silkmede 250 ve toplamda 460 kg kaldırarak gümüş madalyanın sahibi oldu. 2005 Dünya Halter Şampiyonası'nda 457 kg ile 2007 Dünya Halter Şampiyonası'nda da 441 kg ile gümüş madalya kazandı. Rus halterci, 2005 Avrupa Halter Şampiyonası ile 2007 Avrupa Halter Şampiyonası'nda gümüş madalyanın sahibi olurken 2008 Avrupa Halter Şampiyonası'nda da bronz madalya kazandı. Hold You Down "Hold You Down", Amerikalı şarkıcı Jennifer Lopez'in "Rebirth" adlı beşinci albümünden çıkan ikinci ve son teklisidir. Fat Joe vokalleri bulunan şarkı, 2005'te yayımlanmıştır. "Billboard" Hot 100'de 64 numara olan şarkı, İngiltere'de 6 numara olmuştur. Şarkı ayrıca Fat Joe'nun altıncı stüdyo albümü "All or Nothing"'de de bulunmaktadır. "Hold You Down"un, Diane Martel tarafından yönetilen ve Paul Martínez tarafından düzenlenen videoklibi The Bronx, New York'ta Mart 2005'te çekilmiştir. Video, MTV'nin "Total Request Live" listesinde 5 numaraya çıkmıştır. MEDLINE MEDLINE (Medical Literature Analysis and Retrieval System), 1950 yılına kadar uzanan gazete ve dergi makalelerine yapılmış atıflara ait bir bibliyografik veri tabanıdır. Veritabanı, klinik tıp ve biyomedikal araştırmalarına ait 4,600’den fazla uluslararası yayını içermekte olup, aynı zamanda diş hekimliği, hemşirelik, kimya, farmakoloji, biyoloji, fizik, beslenme, sağlık teslimat, psikiyatri, psikoloji, çevre sağlığı, sosyal bilimler ve eğitim konularını da kapsar. Medline veritabanı, kayıtlardan oluşan koleksiyonu tarama özelliğine sahip olmanın yanı sıra, 13 milyon’dan daha fazla atıfı içerdiği için de etkili bir biçimde tarama yapmak önemlidir. MEDLINE tarafından bedava bir arayüz olarak sağlanan PubMed veritabanı, fen bilimlerine ait yayınlar kadar MEDLINE içindeki bibliyografik bilgilere erişimi de mümkün kılmaktadır. Bunun yanında bu arayüz Biyoteknoloji Ulusal Bilgi Merkezi (NCBI)’nin Entrez erişim sistemindekiler dahil, bütünleşik moleküler biyoloji veritabanlarına erişimi sağlamaktadır. PubMed bakım ve güncelleştirimleri haftalık olarak Birleşik Devletler’deki Ulusal Tıp Kütüphanesi (NLM) tarafından gerçekleştirilmektedir. MEDLINE’ın nasıl çalıştığı anlamak için tarama sırasında gerçekleşen genel problemler vardır. Bu problemler bilinen bir çalışmanın aranmasından MEDLINE’ın kullanıcıların ihtiyaçlarına karşılık verememesine kadar uzanmaktadır. Çevrimiçi ve CD-ROM MEDLINE kullanımlarında Ovid Teknolojisi (ovid)’den yararlanılmakta olup, ovid yazılımı tarama sırasında sonek (suffix) kullanımı ile kullanıcıların işini kolaylaştırmaktadır. Medline giriş kısmında da belirtildiği üzere; tıp, dişçilik ve sağlık bilimleri ile ilgili makalelere olan atıfları içeren geniş bir bibliyografik veritabanıdır. (NLM Systems, Feb 2007)Önceleri 195 ve sonrasını kapsayan veritabanı artık 1950 lere dek genişletilmiştir. available Veritabanına Pubmed arayüzünden ulaşılabilmektedir. Yeni alıntılar Salı-Cuma arasında eklenir. Kütüphaneler’in raflarında tıp ile ilgili yer alan makalelerin sayısı 10 milyondan fazladır. Bu makalelerin 1/3’i Birleşik Devletler’in Ulusal Tıp Kütüphanesi(National Library of Medicine) tarafından sağlanan Medline veritabanı’nda yer almaktadır. Medline veritabanı, hangi kurum tarafından sağlanırsa sağlansın aynı işlevlere sahiptir. Ancak sorgulamalar kullanılan yazılımlara göre değişiklik göstermektedir. Çevrimiçi ve CD-ROM Medline sağlayıcıları Ovid Teknolojileri (ovid) ve Silver Platter Information (WinSPIRS) yazılımlarını kullanmaktadırlar. Makaleler iki yol ile bulunabilir. İlki: başlık’daki, abstrakttaki, yazar ve araştırmanın yapılmış olduğu kuruluş adları’ndaki kelimeler dahil taramanın gerçekleştirilmesi ve ikincisi: tıp başlıklarını veren denetimli kavramsal dizin olan ve Tıbbi konu başlıkları terimleri olarak da bilinen MeSH ile gerçekleştirilir. Medline listeleri’nde makaleler’in tam metin versiyonlarını içermemektedir. Ancak her makale abstraktı’nın yanında SFX sekmesi yer almaktadır. Bu sekmeye seçildiğinde istenilen makale’nin tam metnine erişim mümkün kılınmaktadır. Peki SFX nedir ve nasıl çalışır? SFX, makalelerin özleri ve atıflarından yola çıkarak, elektronik ortamdaki tam metin ve basılı kopyaları veren yayınlara erişimi sağlayan bir bağlantıdır. Bu bağlantı Lehigh Kütüphaneleri tarafından sağlanmaktadır. Eğer istenilen makale’nin elektronik tam metni kullanımda değil ise, basılı kopyalara ya da elektronik abstrakt ve kütüphaneler arası ödünç alma isteği oluşturmak üzere SFX Kütüphane kataloğuna bağlanarak kullanıcılara farklı alternatifler sunmaktadır. Makaler özleri’nin bulunduğu sayfada SFX ikonunu görüyorsak, diyebiliriz ki bir index içinde atıf yapılmış makale için SFX girişi ya da Lehigh kütüphaneleri bağlantıları bulunmaktadır. SFX yapısı birçok veritabanı’nda bulunmaktadır. Medline, her şeyi içermeyebilir. Bu yüzden kullanıcılar ihtiyaçlarını Embase gibi diğer veritabanlarından da sağlayabilirler. Kitaplar ortaya konulan bilgi’nin paylaşımında iyi birer temsilcidirler. Ancak, güncel gelişmeler, üstün fikirlerin takip edilmesi, sorunlar ve tıbbi müdehaleler hakkında yeni araştırma ve bilgilere ulaşmak için, kullanıcıların makalelere ihtiyaçları vardır. Medline yalnızca makalelere yapılmış atıfları listelerken, CINAHL gibi diğer veritabanları birçok farklı materyali bünyesinde barındırmaktadır. Dünya’nın biyomedikal literatürüne yönelik hazırlanmış olan MEDLINE, PubMed’in ana parçasıdır. Duyarlı bir şekilde hazırlanmış olan MEDLINE’da her bir makale ve birçok farklı türdeki basım manuel olarak Tıbbi Konu Başlıkları Listesi (MeSH) altında indekslenir. Medline’ın olmazsa olmaz amacı etkili bir tarama gerçekleştirmesidir. Her türlü sağlık alanında çalışan profesyoneller, tıp öğrencileri ya da araştırmacılar bu veritabanından verimli bir şekilde yararlanabilir. MEDLINE bilgi toplamak için Medical Subject headings kullanmaktadır. Entrez gibi bazı MEDLINE arama motorları makalelerin özetlerini, başlıklarını, yayın tarihlerini, yazarlarını kaydetmektedir. Ayrıca sözcük içeriğine göre benzer makaleleri de gösterebilmektedir. MEDLINE dünyanın dört bir yanından dergi kulüpleri ve biyomedikal araştırmacıları için önemli bir bilgi kaynağıdır. Cochrane Library ve diğer bazı veritabanlarıyla birlikte MEDLINE, kanıta dayalı tıp sürecini kolaylaştırmaktadır. Günümüzde yayınlanan birçok sistematik inceleme MEDLINE'a dayalıdır. Dahası, MEDLINE araştırmacıların yayın yapmak isteyebilecekleri dergileri tanımalarına olanak sağlamıştır. Hiçbir araştırmacı MEDLINE'da kaydı tutulmayan bir dergide yayın yapmak istemez, çünkü o zaman diğer araştırmacılar onların çalışmalarını bulamaz ve alıntı yapamazlar. MEDLINE'da önde gelen 5000 biyomedikal dergisindeki makaleler endekslenmektedir. Endekslenecek dergilerin seçimi Literatür Seçim Teknik Komitesi ("Literature Selection Technical Review Committee", LSTRC) tarafından yapılmaktadır. Bilimsel kalite esastır, yeni yayınlar hemen eklenmez. PubMed'in Yayınlar Veritabanı resmî siteleri ve resmî kısaltmaları da dahil olmak üzere PubMed'de listelenen yayınlara ilişkin ayrıntılı bilgiler içerir. MEDLINE'da etkili bir biçimde araştırma yapmayı öğrenmek biraz zaman alabilir, yeni kullanıcılar bazen basit bir aramanın sonucunda ortaya çıkan makale kalabalığı karşısında şaşkına dönebilirler. Binlerce makalenin hepsinin aramanın amacına yönelik olması beklenemez. PubMed'in bazı resmî yardım dosyaları bulunmaktadır. Web'de Google araması yapmanın aksine, etkili PubMed araması yapmak zamanla kazanılan bir beceridir. Aramanın kalitesini artırmanın iyi yollarından biri MeSH veritabanını kullanmaktır. Need for Speed: Underground 2 Need for Speed: Underground 2, EA Black Box tarafından geliştirilip Electronic Arts tarafından 2004 Mayıs ayında yayımlanmıştır. Underground'dan sonra çıkmış olup Need for Speed serisinin bir parçasıdır. GameCube, PlayStation 2, Xbox, Nintendo DS, Game Boy Advance ve PC için çıkarılmıştır. Underground'ın devamı niteliği taşımaktadır. Minimum sistem: İşlemci: Pentium III 933 veya Eşdeğeri / RAM: 256 MB / Video Modu: 32 MB / Disk Alanı (MB): 2000 / Ses kartı: Evet / İşletim Sistemi: Windows XP / DirectX v9.0c ve üstü Electronic Arts'ın Need for Speed adlı araba yarışı serisi (NFS) son hızla devam ediyor. 1998 yılından beri en çok oynanan araba yarışlarını yapan firma 2003 yılında Need for Speed:Underground ile bir kere daha kendi satış rekorunu kırdı. Need for Speed:Underground'da oyuncular aldıkları arabalara daha güçlü performans parçaları, daha güzel dış parçalar alabiliyorlardı. Oyun ayrıca çeşitli logo, renk, yapıştırmalar ile görünen ve görünmeyen parçaların değiştirilebilmesine olanak sağlıyordu. Tüm bu değişiklikleri yapabildiğiniz arabanız ile yasa dışı sokak yarışlarına katılabiliyordunuz. Ayrıca bu yarışları kazandıkça daha fazla parçanın kilidini açabiliyorduk. NFS'in oyuncuya verdiği “benim”, “benim eserim” hissi oldukça satınca kaçınılmaz olarak oyunun devamı olan Need for Speed:Underground 2 piyasalarda yerini aldı. İlkinin aksine tüm şehri (bölgeleri açtıkça) serbestçe dolaşabilmemize olanak sağlayan oyundaki yarışlara katılabilmek için bu defa şehirde yarışların düzenlendiği yerlere gitmek zorundasınız. Şehirde dolaşırken daha önceden ayarlanmış yarışlar ile kullanıcıyı sınırlamayan oyunda, sizden başka modifiyeli araçlar da geziniyor. Bu rakipler ile “önde gidip arayı açan kazanır” mantığında yaptığımız yarışlar da diğer bildiğimiz yarışlar gibi bize para ve özel parçalar kazandırabiliyor. İlkine ek olarak iki yarış türü daha barındırıyor Need For Speed: Underground 2. URL ve Street X adlı yarışlardan URL F1 pisti şeklindeki pistlerde birkaç tur atılması amacını taşırken Street X çoğunlukla kare dönüşlü pistlerde, üç rakip ile bitiş çizgisine ilk ulaşan olmaya çalışılıyor. Grand Theft Auto ile kıyaslanabilecek büyüklükte bir şehir, 2 yeni yarış modu, toplamda 70 milyar farklı kombinasyon yaratılabilecek kadar çok parça ile Need For Speed: Underground 2, ilkinden çok daha gelişmiş.Oyun PAL/NTSC sürüm olarak piyasaya sürülmüştür.İkisinin arasındaki farklar araba farklarıdır.NTSC versiyonda Honda Civic Sİ ve Acura RSX bulunmaktadır.PAL versiyonda ise Vauxhall Corsa ve Peugeot 106 bulunmaktadır.Her iki sürümde birbirlerinin arabaları bulunmaz.Kullandığımız arabalar: Peugeot 206 Hdi Ford Focus ZX3 Toyota Corolla AE86 Nissan 240SX Mazda MX-5 (Amerikada Miata) Honda Civic (Amerika versiyonda) Peugeot 106 (Avrupa versiyonda) Vauxhall Corsa (Avrupa versiyonda) Cadillac Escalade Lincoln Navigator Hummer H2 Lexus IS 300 Toyota Celica Hyundai Tiburon (Avrupada Coupe) GT V6 Toyota Supra Nissan Sentra SE R SPEC-V Volkswagen Golf GTI (MK4) Audi A3 Acura RSX (Amerika versiyonda) Mitsubishi Eclipse GSX Audi TT Mazda RX-8 Nissan 350Z Infınıtı G35 Mitsubishi 3000GT Pontiac GTO Ford Mustang GT Nissan Skyline GT-R R34 Mitsubishi Lancer Evolution VIII Mazda RX-7 Subaru Impreza WRX STÄ° Need For Speed Underground 2 oyunun PAL/NTSC gibi bir sürümüdür. EA GAMES yerine EA Best Hits olarak satışa çıkmıştır. Bu sürüm sadece Japonya'ya özel olduğundan oyun Japonca ve NTSC-J'dir. (NTSC-J'deki "J" harfi Japonya anlamına gelir.) Bu sürümde PAL (Avrupa) versiyonundaki arabalar mevcuttur. Ayrıca dikkat çeken diğer bir nokta ise arabalar aynı olsa bile model adları farklıdır: Nissan 350Z: Nissan Fairlady Z Vauxhall Corsa 1.8: Opel Corsa 1.8 Toyota Corolla AE86: Toyota Trueno Lexus IS300: Toyota Altezza Infiniti G35: Nissan Skyline 350GT Hyundai Tiburon/Coupe: Hyundai Tuscani Mazda Miata MX-5: Mazda Roadster Arabalar aynı olsa da model adları farklı olması, Rachel Teller'ın Nissan 350Z aracının rengi siyah olması ve Vinly'nin özel olması ve sadece PlayStation 2 için olmasıdır. Akdeniz Üniversitesi İletişim Fakültesi 1998 yılında Bakanlar Kurulu kararı ile kurulmuş ve 2000-2001 eğitim-öğretim yılında eğitime başlamıştır. Kurucu dekanlığını Prof.Dr. Hikmet Seçim'in yaptığı fakültede daha sonra Prof.Dr. Ümit Atabek dekanlık görevini 2005-2008 yılları arasında yürütmüştür. Fakültede "Halkla İlişkiler ve Tanıtım", "Radyo-TV ve Sinema" ve "Gazetecilik" bölümleri bulunmaktadır. 2010 Yılında başladığı Fakülte Dekanlığı görevini günümüze kadar, Prof. Dr. M. Bilal Arık sürdürmektedir. Fakültede 2014-2015 Akademik yılında 4 Profesör, 8 Doçent,10 Yardımcı Doçent, 8 Öğretim Görevlisi, 20 Araştırma Görevlisi, 5 Uzman olmak üzere 55 Akademik Personel görev yapmaktadır. Halkla İlişkiler yüksek lisans programı 2001 yılından bu yana sürmektedir.2007 yılında Radyo Televizyon ve Sinema Bölümü ve 2008 yılında Gazetecilik Bölümü kurulmuştur. Artan talep nedeniyle ikinci öğretim programları açtık. 2011 yılında Radyo Televizyon ve Sinema Bölümü, 2012 yılında Gazetecilik ile Halkla İlişkiler ve Tanıtım Bölümü ikinci öğretim programları kapsamında öğrenciler eğitim almaya başlamıştır. Fakültemizde ikinci öğretim programları kapsamında yaklaşık olarak 400 öğrenciye eğitim vermektedir.Kaynak: [Akdeniz Üniversitesi İletişim Fakültesi] Fakülte'de Lisans eğiti yanı sıra tüm bölümlerde Lisansüstü eğitim verilmektedir. Bununla birlikte Doktora programı ise "İletişim" ortak programı olarak açılmıştır. Akademik dergisi Akdeniz İletişim'in son olarak Mart 2015 itibarıyla 24.sayısı yayımlanmıştır. "Akdeniz İletişim Gazetesi" ve "Üniversite FM 91.3" ise yayınlarını öğrencilerin katkılarıyla sürdürmektedir. Fakülte bünyesinde ayrıca online web yayını yapan, "AKÜN TV" haziran 2014 tarihinde yayın hayatına başlamıştır. Yağ asidi metabolizması Yağ asitleri birçok organizma için önemli enerji kaynaklarıdır.Artmış glukoz sıklıkla yağ asidine çevrilerek depo edilmektedir. Trigliserdiler aynı miktardaki karbonhidrat ve proteinlerden yaklaşık 2 kat daha fazla enerji vermektedirler. Tüm hücre zarları iki tabakalı fosfolipitlerden oluşur. Yağ asitleri aynı zamanda protein modifikasyonunda da kullanılırlar. Bu nedenle yağ asidi metabolizması, yağ asitlerinin primer metabolitlerinin ve enerjinin oluştuğu katabolizmalarını ve biyolojik olarak oldukça önemli bileşiklerin sentez edildiği anabolizmalarını kapsar. Özetle, Beta oksidasyon ya da lipoliz aşağıdaki süreçleri kapsar: Bu döngü tüm yağ asidi asetil CoA'lara parçalanana dek sürer,tek karbon sayılı yağ asitlerinde bir adet de propiyonil CoA oluşur. Yağ asitleri, organizmada trigliseridler olarak saklanırlar, önemli enerji kaynaklarıdır çünkü hem anhidröz hem de indirgenmiştirler. Bir gram yağdan elde edilen yaklaşık enerji miktarı 9kcal[39kJ), karbonhidratlar için bu değer 4kcal/g (19kJ/g). Yağ asitlerinin hidrokarbon kısmı hidrofobik olduğu için, bu moleküller nispeten susuz ortamda saklanabilirler. Oysa karbonhidatlar çok daha sulu(hidrate) halde bulunurlar. Örneğin, 1 g glikojen yaklaşık 2g su bağlayabilir, bu da 1.33 Kcal/g 'a denk gelir. (4 Kcal/3 g). Bu yağ asitlerinin nasıl 6 kat daha fazla enerji tuttuklarını açıklar. Depo enerji olarak karbonhidratlar tercih edilmiş olsaydı insanın en az 31 kg glikojen ihtiyacı olacaktı, aynı miktarda enerji 10 kg yağa denk gelir. Yağ asitlerinin yakıt olarak saklanmasına en güzel örneklerden birisi kış uykusuna yatan hayvanlardır. Örneğin, ayılar 7 ay boyunca kış uykusuna yatarlar ve bu dönem boyunca yaşamlarını yağlara borçlu olurlar. Ruby-throated Sinekkuşları New England ve West Indies arasında surmadan uçarlar,(yaklaşık 2400 km) 60 saat boyunca saatte 40 km olan hızlarını korurlar . Bunu da sakladıkları yağı yakmalarına borçludurlar. Yağ asitleri besinlerden çoğunlukla bağırsaktan emilemeyen trigliseridler olarak alınırlar. Sindirim kanalında pankreatik lipazın ve kolipazın yardımıyla serbest yağ asitlerine ve monogliseridlere parçalanırlar. pankreatik lipaz-kolipaz kompleksi ancak yağ-su miselleri denen ara ortamlarda etkinlik göstermektedir bu ortamların oluşturulması için de safra tuzlarına gereksinim vardır. Safra kesesi safra taşlarından dolayı çıkarılmış kişilerde yağ sindiriminde sorunlar olduğu bildirilmiştir.. yağ asitlerinin büyük bir bölümü monogliseridler ve serbest yağ asitleri olarak, ufak bir kısmı da serbest gliserol ve digliseridler olarak emilirler. İntestinal bariyeri geçtikten sonra yeniden trigliseridlere dönüştürülüp şilomikron ya da lipozomları oluştururlar, bunlar da önce lenf dolaşımına salınıp oradan kana ulaşırlar. Sonuç olarak, hepatosit,adiposit ya da kas hücrelerine geçerler, burada da saklanır ya da yakılırlar. Karaciğer yağ metabolizmasında en büyük organdır, şilomikron kalıntılarını ve lipozomları Çok_düşük_yoğunluklu_lipoproteinler ve Düşük yoğunluklu lipoproteinlere çevirir. Karaciğerde sentezlenip trigliserdlere çevrilen yağ asitleri bu VLDL'nin içeriğinde bulunurlar. Çevre dokularda, Lipoprotein Lipaz VLDL'yi LDL ve serbest yap asitlerine parçalar,bunlar da metabolizmanın devamını sağlarlar. LDL kendi reseptörüyle hücrelere alınır. Hücrelerde LDL'nin kolesterol içeriği açığa çıkarılır. Kan şekeri düştüğünde Glukagon adipositlerde Hormona duyarlı lipaz enzimini aktive ederek trigliseridlerden ayrışan yağ asitlerinin dolaşıma geçmesini sağlar. Ama bunların da kanda yaklaşık 1 μM gibi düşük bir çözünürlükleri vardır. ne var ki, serumda en bol bulunan bir protein olan albumin bunları bağlayarak çözünürlüklerini yaklaşık 1mM'ye çıkarır. kan şekeri düştüğünde serum albuminine bağlı olarak dolşımda gezen yap asitleri karaciğer ve kaslara giderek beta oksidasyona girerler. Yağ asidi yıkımı enerji eldesiyle sonuçlanan bir süreçtir. Üç büyük adım içerir: Yağ asitleri mitokondri dış membranından Karnitin Palmitoil Transferaz-1 ile mitokondri iç zarından karnitinle geçerler.. Mitokondrial matriks içinde iken, yağ asidi-karnitin bileşiği CoA ile birleşip bir asetil CoA oluşturur.Karnitin salıverilir ve KPT-2 ile dışarı taşınır. Mitokondrial matriks içindeyken, yağ asitlerinin gittiği yol Beta oksidasyon. Bu süreçte yağ asidinden sürekli iki karbonlu asetilCoA'lar koparılır. Asetil CoA'lar daha sonra Sitrik asit çevrimi yoluna girerler, bu da NADH ve FADH üretimiyle sonuçlanır. NADH ve FADH da Elektron taşıma zinciri içinde kullanılıp ATP üretimini sağlarlar. Uzunca bir süredir trigliseridleri bütünüyle parçalayan enzimin HSL(Hormon Sensitif Lipaz) olduğu sanılıyordu. Fakat daha güncel bilgiler HSL'nin trigliseridleri tıpkı pankreatik lipaz gibi monogliseridlere ve serbest yağ asitlerine parçalayabildiğini gösterdi . Monogliseridler monogliserid lipazlarla parçalanırlar.. HSL; insulin,glukagon,norepinefrin ve epinefrin ile düzenlenir. Kan şekeri düştüğünde glukagon salınır, ani metabolik gereksinim artışlarında epinefrin de ona yardımcı olur. Her iki durumda da gereksinimi karşılamak için serbest yağ asidi oksidasyonu hızlandırılır. Glukagon,norepinefrin ve epinefrin G protein-eşlenik reseptörüzerinden adenilat siklaz aktivasyonu yaparak AMP düzeylerini artırırlar. cAMP Hormon Sensitif Lipazı fosforilleyen ve aktifleyen Protein Kinaz A'yı aktive eder. Kan şekeri yüksek olduğunda, lipoliz insulin tarafından inhibe edilir. Insulin protein phosphatase 2A aktivasyonu yapar, o da HSL'yi defosforile eder, böylelikle aktivitesini de durdurur. Insulin ayrıca Fosfodiesteraz denen bir enzimi aktive eder, böylece cAMP yıkımı yaparak protein kinaz A etkinliğini de durdurur. Sentezle ilgili düzenleme ve denetim mekanizmaları için bakınız Lipojenez. Berg, J.M., et al., "Biochemistry". 5th ed. 2002, New York: W.H. Freeman. 1 v. (birçok sayfası). Qué Hiciste "Qué Hiciste", (Türkçe: "Ne Yaptın") Amerikalı şarkıcı Jennifer Lopez'in tam uzunluklu İspanyolca albümü "Como Ama una Mujer"'den çıkan ilk teklisi. Şarkı, İsviçre, İtalya, Romanya, Türkiye ve Yunanistan'da hit olurken, ABD Latin listelerinde ve İspanya listesinde 1 numara olmuştur. İnternetten 120,000 kez yüklenen şarkı, yılın en önemli hitlerinden biri haline gelmiştir. Lopez şarkıyı, 11 Nisan 2007'de "American Idol" yarışmasında seslendirmiştir. Bu performanstan iki gün sonra parça, iTunes listesine 100 numaradan giriş yapmış ve listede 91 numaraya ulaşmıştır. Ayrıca "Billboard" Hot 100'e 86 numaradan girmiştir. Şarkının videoklibi, Dumont Dunes, Kaliforniya'da Michael Haussman yönetmenliğinde çekilmiştir. Aşk-ı Hürrem Can Atilla'nın Osmanlı üçlemesinin son albümüdür. Yönetmen Kemal Başar'ın Can Atilla'nın müziklerinden yola çıkarak Polonya'daki Teatr Modjeska'da sahneye koyduğu dans tiyatrosu formundaki eserdir. Me Haces Falta "Me Haces Falta", (Türkçe: "Seni Özlüyorum") Amerikalı şarkıcı Jennifer Lopez'in tam uzunluklu İspanyolca albümü "Como Ama una Mujer"'den çıkan ikinci teklisidir.. Şarkının videoklibi 13 Haziran 2007 tarihinde Sanji'nin yönetmenliğinde Los Angeles'ta çekilmiştir. Videoklibin premieri Univision's Primer Impacto'da 18 Temmuz'da yapılmıştır. Uzelli MÃ¼zik Uzelli Müzik, 1974 yılında kurulan Türk müzik şirketidir. 1974'te Muammer Uzelli tarafından Frankfurt'ta distribütörlük, yapım ve satış alanlarında Türk müzik endüstrisine hizmet amacıyla kurulmuştur. Sony Music kendi Türkiye ofisini kurana kadar, 1987-1992 arası Sony Music’in inhisar hakkı sahibi idi. Kataloğundaki 900 albümle, Uzelli Müzik önde gelen ve tanınan bir markadır. 2007 yılına kadar Türkiye'deki en büyük Müzik market zincirine sahip olan firma, 2007 ikinci çeyreğinden itibaren illegal dosya paylaşımı ve korsan nedeniyle müzik marketlerini kapatmış, bunun yerine dijital ortamlardaki faaliyetlere odaklanmıştır. Uzelli Müzik'ten albümü çıkan sanatçılardan bazıları: Adnan Şenses, Akbaba, Aşık Mahzuni Şerif, Azer Bülbül, Bedia Akartürk, Bülent Ersoy, Esengül, Ferdi Tayfur, Gökhan Güney, Gönül Akkor, Gülden Karaböcek, İbrahim Tatlıses, İsmail Bülbül, Kamuran Akkor, Kısmet Kandıralı, Kibariye, Mustafa Kandıralı, Müslüm Gürses, Müzeyyen Senar, Objektif, Okay Temiz, Selda Bağcan, Kesmeşeker, Yuhu. Prince (müzisyen) Prince Rogers Nelson veya bilinen adıyla Prince (7 Haziran 1958 – 21 Nisan 2016), Amerikalı şarkıcı ve söz yazarıdır. Sanatçı bununla beraber Amerika'nın pop ikonları arasında yer almaktadır. Prince, "Rolling Stone" dergisinin düzenlediği Tüm Zamanların En İyi 100 Sanatçısı listesinde yirmi yedinci sırada yer aldı. Prince Rogers Nelson, Minneapolis, Minnesota'da 7 Haziran 1958'de, John L. Nelson ve Mattie Shaw çiftine dünyaya geldi. John bir piyanist ve söz yazarıydı, annesi Mattie ise bir şarkıcıydı. Nelson'ın ismi, babasının kurduğu caz üçlüsü "The Prince Rogers Trio"dan gelmektedir. Prince'in etnik kökeni hakkında birçok mit bulunmaktadır. Aslında, Prince, siyahi bir anne ve siyahi bir babadan dünyaya geldi. "Rolling Stone" dergisinin 12 Eylül 1985 sayısındaki makaleye göre, Prince'in annesi Mattie Shaw, "birçok Afro-Amerikan gibi birden fazla etnik kökene sahip"tir. Kardeş Tyka'nın 1960'taki doğumundan sonra, Prince'in ebeveynleri boşandı. Resmî olarak ayrılmanın ardından, Prince, üvey babasıyla sorunlar yaşamaya başladı, bu da Prince'in evden kaçmasına neden oldu. Prince, kısa bir süre babasıyla yaşadı. Babası bu dönemde ona ilk gitarını aldı. Prince bir süre sonra arkadaşı Anderson ile beraber yaşamaya başladı. Prince ve Anderson, ortaokula geçtiklerinde, Prince'in kuzeni Charles Smith ile beraber "Grand Central" adlı müzik grubunu kurdu. Prince bu grupta enstrümantalist olarak çalmaya başladı. Grup zamanla Minneapolis bölgesinde kulüp ve partilerde boy göstermeye başladı. Prince, ilgi alanlarının genişlemeye ve değişkenlik göstermeye başladığı zamanda, kendini grubun yapımcısı olarak buldu. Kısa bir süre sonra da grubun en önemli üyesi haline geldi. Prince liseye başladığı sıralarda, "Grand Central" grubu, artık orijinal müziklerle belirmeye başladı. Grup müzik olarak Sly & The Family Stone, James Brown, Earth Wind & Fire, Miles Davis, Parliament-Funkadelic ve Jimi Hendrix gibi devlerin izinden gitmeyi seçti. 1976'da, Prince, bir demo kaseti için bir Minneapolis stüdyosunda ünlü yapımcı Chris Moon ile çalışmaya başladı. Bu sıralarda Prince, ayrıca Owen Husney'in de himayesi altındadır. Bu, Prince'e yüksek kalitede bir demo kaseti hazırlamada yardımcı oldu. Husney, hemen ardından Prince'i geleceğin yıldızı olarak tanıtarak büyük plak şirketleri arasında çekişmelere ortam hazırladı. Ancak Warner Bros. Records en sonunda Prince ile anlaşma imzalamayı başardı. Şirket Prince için beklenen olanakları sağladığı gibi, kontratı da bizzat teklif etmiştir. Prince'in kuzeni Shantel'in kocası Pepe Willie, Prince'in ilk kariyer aşamalarında örnek aldığı bir isim oldu. 1977'de, Willie, içinde Marcy Ingvoldstad ve Kristie Lazenberry gibi büyük isimlerin bulunduğu "94 East" grubunu kurdu. "94 East" ayrıca Andre Cymone ve Prince gibi önemli şarkıcıları ve müzisyenleri içeriyordu. Prince, Willie'nin sözlerinin üzerine besteler yapmaya ve gitar ve org gibi çalgılarla eşlik etmeye başladı. Prince çoğu şarkıyı kendisi yazdı. Bunlardan "Just Another Sucker" liste başı şarkılardan oldu. Grup sonrasında, ""Minneapolis Genius – The Historic 1977 Recordings"" adlı ilk albümlerini kaydetti. Ancak albüm o yıllarda yayımlanmadığı gibi bir solo albüm fikrinden çok uzaktı. Ancak bu albüm, Prince'in ilk profesyonel albümü olması bakımından kayda değerdir. Prince bu engeller sonunda ilk resmî albümü, "For You"yu, 7 Nisan 1978'de yayımladı. Albüm ayrıca Warner Bros. etiketiyle de göze çarptı. Albümde ayrıca Tommy Vicari baş yapımcı olarak belirdi. Bununla beraber albüm, hiçbir müzisyenin eşliği olmaksızın, yirmi yedi farklı enstrümanın üst üste Prince tarafından çalınmasıyla kaydedildi. Albümdeki birçok şarkı soul listeleri başta olmak üzere listelerde yer etti. 1979'da, Prince eski arkadaşı Anderson'ı bas gitar'da çalması için işe aldı. Ayrıca Gayle Chapman ve Doctor Fink'i klavyeye, Bobby Z'yi vurmalılara ve Dez Dickerson'ı gitara atadı. Prince, sıradaki albümün farklı ırklardan ve farklı cinsiyetlerden insanlarca hazırlanmış olmasını istiyordu. Grup, bu şekilde Capri Tiyatrosu'nda 5 Ocak ve 6 Ocak 1979'da ilk gösterilerini düzenledi. Warner yöneticileri bu gösterilerin kar yağışı ve elektrik kesintileriyle sık sık kesilen ikincisinde yer almış, Prince'i ve grubunu biraz daha çalışmadan gösteriye çıkmamasını tembihlemiştir. Ekim 1979'da, Prince kendi adını taşıyan ikinci albümü "Prince"i yayımladı. Albüm R&B listelerinde dört numaraya çıktığı gibi, "Why You Wanna Treat Me So Bad?" ve "I Wanna Be Your Lover" başta olmak üzere iki adet de R&B hiti çıkardı. Bu şarkılar, Prince tarafından önceki grubuyla beraber canlı yayında sergilendi. "Prince" albümüyle altın sertifika aldığı gibi, "I Wanna Be Your Lover" şarkısıyla da ABD listelerinde on bir numarada yer aldı. Böylece şarkı sanatçının en bilinen eserlerinden oldu. 1980'de, Prince "Dirty Mind" adlı üçüncü albümünü yayımladı. Albüm yine tamamen Prince tarafından kaydedilip yazıldı. Albümde Lisa Coleman, Chapman ile değiştirildi. Coleman cinsel açıdan açık biri olarak tanınmaktaydı. "Dirty Mind" albümü bu bağlamda cinsel olarak tamamen açıktır. Ayrıca eleştirmenler "Dirty Mind" albümü çıktığında albümün tüm zamanların en iyi albümlerinden olduğunu beyan etti. Albümdeki olay yaratan sözler ilgi çekerken, bir klasik olmasına karşılık albüm yıllarca asıl dinleyicisine ulaşamadı. Prince daha sonra 1981'de "Controversy" adlı albümünü yayımladı. Bu albümle aynı adı taşıyan şarkı ilk defa uluslararası listelerde yer aldı. Şubat 1981'de, Prince "Partyup" şarkısını Saturday Night Live'da söyledi. "Controversy" albümünden başlayarak Prince, kendi albümleri için "Controversy Music" terimini kullanmaya başladı. Bu terim sanatçı tarafından 1996'daki "Emancipation" albümüne kadar çıkan on altı albümün her biri için kullanıldı. Bu dönemlerde, Prince, sahnede giydiği kıyafetlere ayrı bir önem vermeye başladı. Prince bu tarihten itibaren yüksek topuklu ayakkabılar/botlar giyerek güçlü cinsel simgelerle beraber yeni bir stil oluşumuna gitti. Prince, bu dönemlerde yine transseksüel simgelere başvurdu. Bu da insanlarin Prince'in cinsel tercihinin sorgulamasına neden oldu. Prince'in bu stil seçimleri, onu skandallara sürükledi. Özellikle gösterilerinde yer alan programları, Prince'in adına gölgeler düşürmeye başladı. 1980'ler boyunca sanatçı, Vanity, Apollonia Kotero ve Sheila E gibi isimlerle beraber düetler yaptı. Ayrıca Sheena Easton, Celine Dion ve The Bangles gibi sanatçılar için şarkı sözleri yazdı. Prince'in kayıtları ne kadar ters olsa da Chaka Khan, Sheena Easton, Mariah Carey, Art of Noise & Tom Jones ve Sinéad O'Connor gibi ünlülerce yeniden düzenlendi. O'Connor'ın düzenlemesi "Nothing Compares 2 U", Amerikan müzik listesinde 1990'da dört hafta boyunca zirvede kaldı. 1982'de, Prince "1999" adındaki albümünü çıkardı. Albüm üç milyon satarak büyük ses getirdi. "1999" adındaki şarkı, nükleer kirlenmeyi protesto etmekteydi. Bu şarkı, sonrasında uluslararası alanda liste başı oldu. "Little Red Corvette" videosuyla beraber Michael Jackson ve Lionel Richie ile beraber Prince, videosunu MTV'de yayınlatabilen ilk siyahilerden oldu. "Delirious" adlı şarkı da Amerikan müzik listesinde ilk ona girmeyi başardı. Prince'in 1984 albümü olan "Purple Rain" ABD'de on üç milyon kadar sattı ve Amerikan albüm listesinde yirmi dört hafta zirvede yer aldı. "Purple Rain" adlı film için yapılmış olan albüm, kendi başarısının yanı sıra sadece ABD'de filme 80.000.000 $'lık bir gişe rekoru kırdırttı. Akademi Ödülü de kazanan Prince, bu albümle kendi tarihinin en büyük sinema başarısını gösterdi. "Purple Rain" albümünden çıkan "When Doves Cry" ve "Let's Go Crazy" adlı şarkılar, Amerikan müzik listesinde zirveye erişirken, dünya çapında büyük birer hit oldu. Albümle adlı albümle aynı adı taşıyan şarkı ise aynı listede iki numaraya kadar çıktı. Prince bu başarıların esnasında, aynı anda hem filmi, hem albümü, hem şarkıyı zirveye sokarak kendi alanında bir rekora imza attı. Albüm daha sonra 2004'te Rolling Stone dergisinin düzenlediği "Rolling Stone'un Tüm Zamanların En İyi 500 Albümü" listesinde yetmiş ikinci sırada yer aldı. 1985'te, ABD'deki "Purple Rain" Turu'ndan sonra, Prince, hem konserlere hem de müzik videolarına devam edeceğini söyledi. Ardından yayımladığı "Around the World in a Day" albümü, Amerikan albüm listesinde üç hafta boyunca zirvede yerini aldı. Prince'in MTV'deki engeli kaldırıldığında, ilk tekli olan "Raspberry Beret", Amerikan müzik listesinde iki numaraya kadar çıktı. 1986'da Prince, "Parade" adlı albümünü yayımladı. Albüm, Amerikan albüm listesinde üç numarada, R&B albümleri listesinde iki numarada yer aldı. İlk tekli "Kiss", Amerikan müzik listesinde zirveye oturdu. Aynı sıralarda, sözleri Prince tarafından yazılan The Bangles'ın "Manic Monday" adlı hiti de, aynı listede iki numarada yer aldı. Sonrasında, "Parade" albümünün, film müzikleri arasında kullanıldığı "Under the Cherry Moon" adlı filmde Prince, Christopher Tracy rolünü canlandırdı. Prince böylece hem filmde oynadı, hem de filmi yönetti. Bu sürecin ardından, 1986'da Avrupa'yı da kapsayan bir tura çıkan Prince, turu Eylül 1986'da Japonya'da kapattı. Böylece Prince, Japonya'da ilk kez konser verdi. Turun sonunda Prince, "The Revolution" adlı grubu dağıttı. Ancak gruptaki Matt Fink'in işine son vermedi. Prince, 1987'de çift yüzlü albümü "Sign o' the Times"ı yayımladı. Albüm, Amerikan albüm listesinde ilk ona girerken, Prince yine bu albümle, kariyerinin en olumlu eleştirilerini topladı. Albüm ayrıca, Rolling Stone'un düzenlediği "Tüm Zamanların En İyi 500 Şarkısı" listesinde ilk yüzde yer aldı. "Time" ise, albümü "1980'lerin En İyi Albümü" olarak seçti. Prince albüm sonrasında Avrupa çapında "Sign o' the Times" Turu'na çıktı. 1987'de, o zamanların iki devi olarak görülen Prince ve Michael Jackson, "Bad" albümüyle aynı adı taşıyan "Bad" şarkısı için görüştü. Ancak sanatçıların tür bakımından uyuşmazlıkları nedeniyle, Jackson şarkıyı tek başına seslendirdi. 1987'de, Prince, "The Black Album" adındaki albümünü yayımlama kararı verdi. Oldukça zıt türleri bir araya toplayan Prince, aslen, önceki yıllarda kaydetmiş olduğu şarkıları bu albüme koydu. Bunlardan bazıları Sheila E'nin 1986'daki doğumgünü partisinde kaydedilmişti. Albüm, Prince'in kariyerinde efsane albüm olarak anılmaktadır, zira yayımlanma tarihinden çok kısa bir süre önce, sanatçının isteği üzerine basım ve dağıtımı iptal edildi. O ana kadar üretilmiş birçok kopyanın tümü imha edilmesi gerekirken, bazıları bu kaderden kurtularak albümün sayısız kaçak sürümünün kaynağını meydana getirdi. Albüm underground müzik dünyasını dolaşıp durdu ve 1994 yılına kadar resmen yayımlanmadı. Prince, son dakikada gelen gerçi çekme isteğini, sonradan "spiritüel bir uyanış" anına bağlamıştır. Ancak bu "uyanış"ın aslında Ekstazi ile yaşanan kötü bir deneyimin sonucu olduğuna dair söylentiler vardır. 1988 albümü "Lovesexy", Prince'in karanlık "The Black Album"üne verilen "spiritüel" yanıt olarak kabul edilir. "Lovesexy" ABD listelerinde hayal kırıklığı yaratarak albüm listesinde ancak on birinci sıraya yükseldi. Ancak buna karşın İngiltere'de bir numara oldu. Ayrıca "The Black Album"de yer alan "When 2 R in Love" adlı parça, "Lovesexy"de de yer almaktaydı. Lovesexy Dünya Turnesi'nin Amerika ayağı da ticari açıdan hayal kırıklığı oldu. Konserlerdeki bilet satışları kötü gittiğinden Prince para kaybetti. Prince bu kötü performansı, turnenin Avrupa ve Japonya ayakları ile telafi edebildi. 1989 yılında Prince, kendisini yeniden Amerikan albüm listelerinde bir numara yapacak olan "Batman"in soundtrack albümünü yapıp yayımladı. Dünya çapında hit olan kırk beşlik "Batdance", Amerikan müzik listesinde bir numara olurken, o zamanki kız arkadaşı "Anna Garcia"nın da vokallerinin yer aldığı "Partyman", filmi izleyicileri arasında oldukça popüler hale geldi. Prince 1990'da, gişede zayıf bir performans sergileyecek olan, Purple Rain'in devam filmi "Graffiti Bridge" i gösterime soktu. "Graffiti Bridge"in film müzikleri arasında Prince ile birlikte Tevin Campbell, the Staple Singers'dan Mavis Staples ve Morris Day gibi sanatçıların yer aldığı gibi The Time adlı diğer grubun projesi yer almaktaydı. Albüm ABD'de altı, İngiltere'de bir numaraya yerleşecekti. Aynı zamanda Madonna ile "Like a Prayer" albümündeki "Love Song" adlı parça için beraber çalıştı. 1991 deki Diamonds and Pearls'ün piyasaya çıkması Prince’e, "Cream" adlı parça ile Amerika’da bir numaraya yerleşen beşinci single’ını kazandırdı. Diamonds and Pearls, rapçi Tony M., vokal'de Rosie Gaines, davulda Michael Bland, gitarda Levi Seacer, bas’da Sonny T, ve Klavyelerde Tommy Barbarella’dan meydana gelen Prince'in yeni grubu the New Power Generation'u ilk defa sunuyordu. 1993’da Prince, Kate Bush’un 1993 albümü, The Red Shoes üzerinde çalıştı; Bush’un adı aynı zamanda Diamonds and Pearls albumünde de geçer. Prince "Why Should I Love You," adlı parçaya, bas, gitar ve klavye çalarak, vokal yaparak ve mix’i için müzik aranje ederek katkıda bulundu. Bu 2000 yılına kadar “Prince” adıyla kredilenen son parçadır. Kate Bush 1996 yılında yeniden "My Computer" adlı Emancipation parçasına geri vokal yapmıştır. Prince’in onikinci albümü, dile getirilemeyen ( sonradan "Love Symbol [Aşk Sembolü]" olarak tescil alacak olan ) bir sembol ile adlandırılmıştı. Albüm Amerika top on listelerinde zirveye ulaştı. 1993 yılında sahne adını da, aslında erkek (♂) ve dişi (♀) sembollerinin karışımı olan Love Symbol olarak değiştirtirdi. Sembol söylenemediği için, kendisine genellikle “Sembol”, “Daha Önce Prince olarak Bilinen Sanatçı [The Artist Formerly Known as Prince]”, ya da basitçe “The Artist” denmiştir. 1993 yılında Warner Bros’un talebiyle Prince, 3 CD’lik The Hits/The B-Sides aldı toplama bir albüm piyasaya sürdü. İlk iki disk aynı zamanda The Hits 1 and The Hits 2 olarak ayrı ayrı da satışa sunulmuştur. Prince’in hit single’larının çoğunu sunmasına ilave olarak ("Batdance” bu liste dışında bırakılmıştır), The Hits, kariyeri boyunca birikmiş single’ların B yüzü parçaları, Revolution dönemi kaydı “Power Fantastic” gibi daha önce bulması oldukça güç veya yayınlanmamış kayıtları taşıyordu. Yeni yazılan "Pink Cashmere" ve "Peach" ise toplama albümün tanıtımına eşlik etmeleri için için single olarak piyasaya sürülen iki yeni parçaydı. Maalesef, ne albüm ne de single’lar Warner Bros’un tahmin ettiği kadar iyi rakamlara ulaşamadılar. Buna karşın The Hits Prince’in 1978-1993 yılları arasında vermiş olduğu eserler hakkında genel hatlarıyla en iyi fikir veren albümdür. 1993 yılında, Prince’in "The Gold Experience" albümünü ile ilgili pazarlıklar sürerken, Prince eserlerinin sanatsal ve maddi kontrolü için Warner Bros. ile Prince arasında, yasal bir savaş başladı. Duruşmalar sürerken, Prince insanların arasına, yanağında “slave”(köle) yazısı ile çıktı. Bu isim değişikliğini kendisi şöyle açıklamıştı: Beni Warner Bros.’a bağlayan zincirlerden kurtulup nihai bağımsızlığıma ulaşmak için attığım ilk adım, ismimi Prince’ten Love Symbol’e değiştirmek oldu. Prince, annemin bana doğduğumda verdiği isim. Warner Bros. ismimi aldı, ticari marka olarak tescil ettirdi, ve benim yazdığım eserlerin pazarlanmasının ana enstrümanı olarak kullandı. Şirket, Prince adına ve Prince adı altında pazarlanan bütün eserlere sahip. Ben ise sadece Warner Bros. için daha fazla para üreten bir borçlu oldum... Prince adıyla doğdum ve başka geleneksel bir isim edinmek istemiyordum. Adımın ve kimliğimin yerine geçebilecek tek kabul edilebilir çözüm, konuşarak ifade edilemeyen, beni ve müziğimin anlattıklarını temsil eden Love Symbol’du. Bu sembol yıllardır eserlerimde var; kızgınlığımdan evrimleşen bir konsept; olduğum şeydir. Bu benim adım. Eleştirmenler, Prince’in isim değişikliğini, sanatçının kendini yeniden keşfetme girişimi, tarzını yeniden geliştirmek için bir fırsat sağlamak olarak yorumladılar. Bir yorumcu şöyle demişti : Prince kariyerine, piyasadaki başarısı sınırlı, büyük bir R&B yıldızı olarak başladı. Tam bu sırada, yolun ortasını bırakıp şarampol’e yöneldi. 1980’de, radyoda çalınmamayı garantileyecek şehvetli sözleri olan yeni dalga müzik (klasik "Dirty Mind") kaydetmek riskliydi, fakat başarılı oldu. Eleştirmenlerin dikkatini çekti ve bir underground yıldızı oldu. Bu kendisine 1999 ve Purple Rain ile kazandığı büyük başarının önünü açtı. Dünya çapındaki gelirler ve evrensel övgüler dikkate alındığında, bu kesinlikle kariyerinin zirvesiydi. Fakat ismini değiştirerek, tarzıyla deneyler yaparak, piyasa değerini azaltıp plak kontratından kaçarak, tekrar şarampole yönelmesi, Prince’i tekrar bir underground yıldızı haline getirdi. 1996 sonunda, Warner Bros. ile bağlarını kopardıktan sonraki ilk Prince müziği koleksiyonu plak dükkânlarında yerini aldı; harika dans groove’larını, ağır ve yakıcı baladlarla birleştiren 3 saatlik bir şaheser. Eleştirel tepkiler çok olumlu, satışlar da 3’lü bir CD setinin yüksek fiyatına rağmen epey hareketli oldu. Albümünün adını "Emancipation" koyması tesadüf değildi. 1994’te Prince’in kendi eserlerine karşı tavrı, belirgin bir değişikliğe uğradı. Kısa aralıklarla albüm yayınlamayı, Warner Bros.’a karşı yasal yükümlülüklerini bir an evvel yerine getirip kurtulmanın bir yolu olarak gördü. Firmanın, kendisinden uzun aralıklarla albüm çıkarmasını isteyerek sanatsal özgürlüğünü kısıtladığına inanıyordu. Aynı zamanda Love Symbol albümünün yeteri kadar iyi pazarlanmadığını savunarak, Warner Bros’u ticari başarısızlıkla suçluyordu. Bu gelişmelerden bağımsız olarak, orijinal kayıttan ve öngörülen yayın tarihinden tam 7 yıl sonra "The Black Album" resmen piyasaya sürüldü. Zaten kaçak olarak piyasalarda dolaşan yeni sürüm, nispeten kötü sattı. Hayal kırıcı bu girişimden sonra, Warner Bros., Prince’in, Come adlı yeni malzemeli bir Albüm çıkarma isteklerine boyun eğdi. Come nihayet piyasaya sürüldüğünde, Warner’ın bütün endişelerini teyid etmiş oldu. 500,000 adetlik satış rakamlarına bile zor ulaşarak, Prince’in o zamana kadar en kötü satan albümü oldu. Bundan daha sinir bozucu olan Prince’in, albümün kredilerinde kendisini ısrarla “Prince 1958-1993” olarak yazdırması oldu. Prince, bir sonraki albümü The Gold Experience’in Love Symbol dönemi kayıtları ile eş zamanlı piyasaya sürülmesi konusunda ısrar etti. Warner Bros. Şubat 1994’te "The Most Beautiful Girl in the World" single’ının Bellmark Records adında küçük ve bağımsız bir dağıtımcı tarafından piyasaya sürülmesine izin verdi. Parça Amerika Billboard Hot 100’de 3., birçok başka ülkede de 1. sıraya çıkarak başarılı olmasına rağmen, bu peşinden gelen parçalar için bir örnek olmadı. Warner Bros. kötü satış rakamlarından çekinerek ve pazarın doymuş olduğunu bahane ederek hala The Gold Experience’in piyasaya sürülmesine karşı çıkıyordu. Nihayet Eylül 1995'te piyasaya çıktığında The Gold Experience bir anda Billboard 200’de ilk on’a girmesine, ve birçok kişinin bunun Prince’in Sign o’the Times’dan bu yana en iyi performansı olarak görmesine rağmen iyi satmadı. Albüm şu an artık basılmamaktadır. 1996’da piyasaya çıkan Chaos and Disorder, Prince’in Warner Bros. için yeni şarkılarla piyasaya sürdüğü son albüm olduğu gibi, aynı zamanda ticari olarak da en az başarılı olan albümlerinden biridir. Warner Bros.’a karşı bu albümle beraber herhangi bir yükümlülüğü kalmayan Prince, aynı yıl içinde başarılı bir geri dönüş girişiminde bulunarak Emancipation’u piyasaya çıkardı. Albüm kendisine ait NPG Records altında yayınlanıp, EMI tarafından dağıtıldı. Emancipation’daki şarkılarını yayınlamak için 1981’den bu yana bütün kayıtları için kullandığı Controversy Music’i değil, Emancipated Music’i kullandı. RIAA tarafından platin ile ödüllendirilmesine karşın, bazı eleştirmenler oldukça genişe yayılan 36 şarkılık 3’lü CD setinin (her disk tam olarak 60 dakika uzunluğundaydı) odaklanmayı güçleştirdiğini ve tek veya ikili CD seti olarak daha başarılı olacağını ifade ettiler. Emancipation, Prince’i başka sanatçılara ait şarkıları söylerken ( cover ) sunan ilk albümdür : Joan Osborne’nün 1995 hit’i “One of Us”, "Betcha By Golly Wow!" (Thomas Randolf Bell ve Linda Creed); "I Can't Make You Love Me" (James Allen Shamblin II ve Michael Barry Reid); ve "La-La Means I Love You" (Thomas Randolf Bell ve William Hart). Prince, 1998’de, daha önce yayınlanmamış parçaların bulunduğu 4’lü CD koleksiyonu Crystal Ball’u piyasaya sürdü. Bu albümün dağıtımı oldukça karmaşık oldu, zira albümü Prince’in web sitesinden sipariş eden bazı hayranları, albümü sipariş tarihlerinden nihayet 1 yıl sonra, ancak albüm perakende satışına çıktıktan aylar sonra alabildiler. 3 ay sonra yayımlanan Newpower Soul albümü listelerde çok fazla etki bırakamadı. Chaka Khan ile işbirliği yaptığı ve NPG Records ile piyasaya çıkan Come 2 My House’da aynı kaderi paylaştı. 1999 yılında Prince, Rave Un2 the Joy Fantastic adlı yeni albümünü piyasaya sürmek için yeniden büyük bir firma, Arista Records ile anlaştı. Yeni albümünün başarısını sağlamak için Prince, kariyerinin herhangi bir döneminde verdiğinden daha fazla röportaj verdi. Buna rağmen Rave Un2 the Joy Fantastic ticari olarak başarılı olamadı. Birkaç ay önce Warner Bros., Prince tarafından kariyeri boyunca kaydedilmiş, ancak hiç yayınlanmamış şarkıların yer aldığı ve Warner Bros. ile kontratının son albüm mükellefiyeti olan The Vault: Old Friends 4 Sale’i piyasaya sürmüştü. Bu yıl içinde kazandığı en büyük başarı, tam zamanında yayınlanarak, Prince’e, Warner Bros.’un orijinal 1999 albümü ve single’ları ile yıllardır gördüğü paranın ufak bir bölümünü toplama şansı veren 1999: The New Master adlı EP ile oldu. Hem eleştirmenler, hem de hayranları The New Master’ı gereksiz ilan ederek çok sert eleştirdiler. "Rave Un2 the Year 2000" adlı izle ve öde konseri, 31 Aralık 1999’da yayınlandı ve 1999 konserinin 17 ve 18 Aralık tarhili gösterilerinin görüntülerinden oluşumaktaydı. Konsere Lenny Kravitz, George Clinton, ve The Time gibi birçok konuk sanatçı katılmaktaydı. Bir yıl sonra ev videosu olarak da yayınlandı. Rave In2 The Joy Fantastic ("Un2"’ya karşılık olarak) adındaki remix albümü, Prince’in NPG Music Club’u tarafından Nisan 2000’de piyasaya çıkarıldı. 16 Mayıs 2000'de Prince, Aşk Sembolü'nü kullanmayı bırakarak "Prince" adına geri döndü. Warner-Chappell ile olan kontratının süresi bittiğince, Prince, bir basın toplantısında, adıyla yaşadığı sıkıntıların sona ermesinin altını çizmiştir. Ancak Prince halen bu sembolü kullanmakta ve bu sembolle benzer şekli taşıyan gitarıyla müzik yapmaktadır. "Rave Un2 The Joy Fantastic"'in yayınlanmasını izleyen birkaç yılda Prince, sadece NPGOnlineLtd.com (sonrasında NPGMusicClub.com) aracılığıyla yeni müziklerini yayınladı. Caz etkileşimleriyle göze çarpan albüm, "The Rainbow Children", 2001'de piyasaya sürüldü. Yine 2003'te "N.E.W.S" satışa çıktı ve "En İyi Pop Enstrümental Albüm" dalında Grammy adayı gösterildi. Sonraki albüm "Xpectation" ise çok daha fazla caz müzik içermekteydi. Bu albüm de 2003'te NPGMusicClub aracılığıyla satışa çıktı. 2002'de Prince beşinci canlı albümü "One Nite Alone... Live!"'ı yayınladı. Bu albüm "One Nite Alone" adlı turdan da performanslar barındırmaktaydı. 3-CD'lik kutu seti "It Ain't Over!" adlı derleme listelere giremedi. Bu süre zarfında Prince NPG Music Club'ta daha çok yer aldı. Hayranları turlara, röportajlara, tartışmalara ve münazaralara davet ediliyordu. Bu münazaralardan bir bölümü Kevin Smith tarafından videoya alınarak yayınlanmamış olan bir belgesele eklendi. Bu dokümanlarda Prince'in yeteneği ve Alicia Keys, The Time, Erykah Badu, Nikka Costa, George Clinton ve Norah Jones gibi sanatçılarla yaptığı düetler yer aldı. 8 Şubat 2004'te Prince, Grammy Ödül Töreni'nde Beyoncé ile beraber göründü. Açılışta sanatçı, Beyoncé ile beraber "Purple Rain", "Let's Go Crazy", "Baby I'm a Star" ve Beyoncé'nin "Crazy in Love" şarkılarını seslendirdi.(video). Sonraki ay Prince, "Rock and Roll Hall of Fame" unvanını aldı. Unvan, Alicia Keys, Big Boi ve OutKast grubunun André 3000 adlı üyesi tarafından sanatçıya verildi. Nisan 2004'te Prince, Columbia Records ile yaptığı tek albümlük anlaşmayla "Musicology" adlı albümünü yayınladı. Albüm, ABD, İngiltere, Avustralya ve Almanya'da ilk 5'e girdi. 87.4 milyon dolarlık geliriyle, Prince'in Musicology Turu 2004'ün en büyük gelir elde eden konser organizasyonu oldu. Sanatçı bu tur kapsamında 96 konsere girdi. $61 olan ortalama konserler içinde, Prince Teksas'ın başkenti Dallas ayağında bir kadın hayranının taşkınlığıyla anıldı. Albüm başarısının ardından 2 Grammy ödülüne layık görüldü. Bunlardan ilki "Call My Name" adlı şarkısı için aldığı "En İyi Erkek R&B Vokali" oldu, diğeri ise "En İyi Geleneksel R&B Vokal Performansı" ile "Musicology" adlı şarkı oldu. Prince, Tüm Zamanların En Büyük 7. Sanatçısı olarak Acclaimed Music'in listesinde yer aldı. Yine 2004'te Rolling Stone dergisinin düzenlediği listede 28 numarada yer aldı. Aralık 2004'te Prince RockontheNet.com tarafından son 25 yılın en iyi 5. sanatçısı seçildi. Nisan 2005'te Prince En Vogue'un arka vokalleriyle beraber Stevie Wonder'ın "So What The Fuss"ın şarkısında gitar çaldı. Katrina Kasırgası'nın ardından, Prince yardım adına iki şarkı yayımladı. Bunlardan ilki "S.S.T." ve ikincisi "Brand New Orleans" adını aldı. 21 Nisan 2016'da evinde ölü bulundu. Ölüm sebebinin aşırı dozda uyuşturucu etkisi veren ilaç olduğu belirtildi. Naaşı yakılmış külleri aile üyelerine teslim edilmiştir. Irk Irk, toplum tarafından genellikle farklı görülen fiziksel ve sosyal niteliklere göre insanların gruplandırılmasıdır. Terim öncelikle ortak bir dil konuşanları ve sonrasında belirli milliyetten insanları anlatmak için kullanılmıştır. On yedinci yüzyıl itibarıyla bu terim fiziksel (fenotipik) özellikleri işaret etmek için kullanılmaya başlanmıştır. Modern bilim ırk terimini sosyal bir inşa olarak görmektedir. Sosyal inşa bireyin toplum tarafından koyulmuş kurallara dayanan kimliğidir. Her ne kadar kısmen gruplar arasındaki fiziksel benzerliklere bağlı olsa da ırk terimi fiziksel ya da biyolojik bir anlam taşımamaktadır. Sosyal konseptler ve ırkların gruplandırılması zaman içerisinde çeşitlilik göstermiştir. Bu