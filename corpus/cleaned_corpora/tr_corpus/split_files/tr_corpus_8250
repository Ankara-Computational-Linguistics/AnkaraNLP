bant boşluğuna sahip malzemeler kullanarak daha düşük frekanslara sahip olan fotonlarında eksitasyon mekanizmasına katkıda bulunmasını sağlamaktır. Bu yüzden güneş spektrumuyla daha fazla çakışma sağlayabilen düşük bant aralığına sahip polimerler kullanan organik güneş hücreleri son yıllarda dikkatleri üstüne toplamıştır. Şekil 1’de Organik fotovoltaiklerde yaygın olarak kullanılan P3HT, MEH-PPV ile düşük bant aralıklı polimerin emme tayfı kıyaslanmıştır. Genel olarak düşük bant aralığına dayalı güneş hücreleri uzun dalga boylu fotonların yutulmasında düşük foto voltaj verilir. Çeşitli bant aralıklarda bir grup değişik polyfluorne kopolimerler sentezlenmişlerdir ve bu kopolimerlerin bazılarına dayalı güneş hücreleri 1 V luk etkileyici bir foto voltaj sergilemişlerdir. 620 nm den daha uzun dalga boylarını absorbe edebilen yani bant aralığı 2 ev tan daha düşük olan polimerler düşük bant aralığına sahip polimerlerdir. Polimer güneş hücreleri, iki elektrot arasındaki aktif bir tabaka yerleştirerek yapılır. Aktif tabaka genellikle, elektron vericisi ve elektron alıcısını bünyesinde barındıran kopolimerden oluşur. Kopolimerler fused ring adı verilen bir sistemle sentezlenir. Kopolimerlerin düşük bant aralığına sahip olmasının 3 nedeni vardır. Birincisi elektron verici ve alıcı birim arasındaki geliştirilmiş çift bağ sistemidir. Diğeri ise kopolimerin bant aralığının verici birimin HOMO’su alıcı birimin ise LUMO’su tarafından belirlenmesidir(şekil 3). Verici ve alıcı birimlerin bant aralığı eklentilerle değiştirilebilir. Örneğin verici birime thiophene ve pyrrole eklenerek HOMO seviyesi yükseltilir, elektron alıcı gruba ise thiadiazole ve pyrazine eklenerek LUMO seviyesi düşürülür. Sonuncusu ise zincir içi yük transferi elektron ilgisiyledir. Verici birimin elektron ilgisinin alıcı birime göre düşük olduğu görülmüştür bu da yüklerin ayrışmasını sağlar. Bunlara ek olarak π-konjugasyonunun uzunluğu arttıkça bant aralığını azaltır. Kısa Devre Akımı (I), hücre üzerine uygulanan gerilim Va=0 V iken ölçülen akım, kısa devre akımıdır(Isc). Soğurulan fotonlardan kaynaklanan akım olan aydınlık akımına eşittir. Kısa devre akımı, cihazın morfolojisine, yük taşıyıcıların ömrüne ve mobilitelerine önemli ölçüde bağlıdır. Bant aralığının düşürülmesi photon emilimini artırdığı için en yüksek teorik kısa devre akımını artırır. Açık Devre Gerilimi (V), güneş hücrelerinde mümkün olan en yüksek gerilim değeridir. Elektrotlar birbiriyle bağlanmadığı durumda düzenekten akım geçmez ve soğurulan fotonlardan oluşan taşıyıcılar ( elektron ve holler) güneş hücresi içerisinde bir gerilim farkı oluştururlar. Bu gerilim farkı açık devre voltajını oluşturur. Örneğin,güneş hücresindeki basit bir p-n birleşmesinde ışığın etkisiyle meydana gelen taşıyıcıların birikimi, p-n birleşmesinin(p-n junction) n tarafında elektron artışına ve p tarafında hol artışına sebep olur. Bu yük ayrılması birleşme bölgesinde bir elektrik alan oluşturur ve bu alan birleşmenin önceden oluşan boşalma bölgesindeki elektrik alanla zıt yönde olduğu için net elektrik alan azalır. Boşalma bölgesindeki elektrik alan, ileri eğilimli(forward bias) difüzyon akımının geçişini engellediğinden, bu azalma difüzyon akımını artırır ve yeni bir denge durumu oluşur. Açık devre düzeneklerde,ışıkla oluşan akım ileri eğilimli difüzyon akımıyla dengeleninceye kadar N-P birleşmesinin ileri eğilimi devam eder. Bu iki akımın dengeye ulaşılması için gereken gerilim güneş hücresinin açık devre gerilimini oluşturur. Dolum Faktörü (FF), fotovoltaik hücredeki en yüksek güç çıktısının teorik güç çıktısına oranı olarak tanımlanır. Theorik güç çıktısı açık devre geriliminin kısa devre akımıyla çarpımından hesaplanır. Güneş hücresinin performansı ölçümlerinde kullanılan önemli bir parametredir. Güç Dönüşüm Verimi (η), fotovoltaik hücrelere gelen güneş ışığı enerjisinin ne kadarının elektrik enerjisine dönüştüğünü gösteren bir parametredir. Güç çıktısının güç girdisine oranıyla bulunur. Kuantum Verimi (QE), güneş hücresi tarafından biriktiren taşıyıcı sayısının, güneş hücresine gelen belirli enerjideki fotonların sayısına oranını gösterir. Belirli dalga boylarındaki fotonların hepsinin güneş hücresinde absorbe edilmesi ve oluşan bütün yük taşıyıcılarının hücre içerisinde biriktirilmesi kuantum veriminin 100% ya da 1 olduğunu belirtir. Güneş hücresinin kuantum verimliliği harici ve dahili kuantum verimliliği olmak üzere iki şekilde ifade edilir. Harici kuantum verimliliği gelen fotonların yansımalardan ve iletiminden kaynaklanan kayıpları içerir. Dahili kuantum verimliliği yalnızca absorbe edilmiş olan fotonların yansıma ve iletim kayıplarını içerir. Organik güneş hücreleri belirli süreçlerden geçerek elektrik akımının oluşmasını sağlar. Temel süreçler aşağıda belirtilmiştir. Güneş hücrelerindeki esas amaç gelen ışığın olabildiğince yüksek miktarlarda absorbe edilip elektrik enerjisine çevrimi olduğundan inorganik ve organik güneş hücrelerinde genellikle yansımayı engelleyici bir tabaka güneş hücresinin üzerine kaplanır. Bu kaplamalar özel kalınlıklarda seçilmiş ince bir dielektrik malzeme tabakasından oluşur. Burada amaç, bu dielektik katmandan yansıyan dalgaların yarı iletken yüzeyden yansıyan dalgalarla faz dışı kalarak tahrip edilmesi ve gelen ışığın yansımasının engellenmesidir. Gelen ışığın dalga boyunun 1/4 üne tekamül eden dalga boyunu sağlayacak bir dielektrik malzeme seçilerek bu kaplamanın kalınlığı belirlenir. Fotovoltaik bir hücrenin yarattığı elektrik akımı, o hücredeki yaratılmış yüklerin sayısı ve bu yüklerin elektrotlarda birikimiyle orantılı olarak değişir. Elektrotlarda biriken yük sayısı,güneş hücresinde absorbe edilen fotonun oranına, elektron hol çiftlerinin coulomb etkisiyle bağlanarak oluşturduğu eksitonun ayrılma oranına, ve ayrılmış serbest yüklerin elektrotlara ulaşarak elektrik akımını oluşturma oranına göre değişir. Organik güneş hücresi içerisinde verimli bir şekilde foton birikmesi için fotoaktif organik tabakanın emilim spektrumu güneş yayılım spektrumuyla eşleşmeli ve bu tabakanın gelen ışığı yüksek miktarlarda absorbe edecek kalınlığa sahip olması gerekir. Genellikle organik malzemelerin optic emilim katsayısı, kristal ve amorf yapıdaki silikonun optik emilim katsayısına göre çok daha yüksektir. Örneğin, MDMO-PPV ve P3HT gibi conjuge polimerlerin optik katsayısı, spektrumun görülebilir bölgesinde olup, 1×10–5 cm-1 düzeyini aşmaktadır. Bu değere göre, 100 nanometre kalınlıktaki bir organik polimer tabakası kullanılarak güneşten gelen fotonların yoğunluğunu, orijinal yoğunluğunun % 36 ına indirmek mümkündür. Organik malzemenin yarattığı etki, kristal silikonun ışık yoğunluğunu indirgemesiyle karşılaştırıldığında, aynı ölçüde bir ışık yoğunluğu azalımı için silikon tabakanın kalınlığının organik tabakaya kıyasla 100 kez daha büyük olması gerekir. Teorik olarak bir güneş hücresinin verimli olması için ışığın emilimi sonrasında oluşan bütün eksitonların, serbest yük taşıyıcılarının oluşumunu sağlaması gerekir. Gerçekte eksiton taşınımı sırasında ışımalı rekombinasyon(hareketli yük taşıyıcıların birleşerek elenmesi ve ışıma yapması) ya da ışıldama gibi bozunma işlemleri olur. Bu işlemler eksitonun ömrünü azaltmakla beraber difüzyon uzunluğunu da kısaltır.Bir eksitonun ömrü, ışımalı ve ışımasız bütün bozunma hızlarının tersi alınarak bulunmaktadır. Eğer bu hesaplanan ömür süresi içerisinde eksitonların çoğu fotoaktif arayüze ulaşabilirlerse verimli bir güneş hücresi elde edilebilir. Moleküler malzemelerde eksiton ömrü birkaç nano saniye olduğu için, difüzyon uzunluğu da yaklaşık 10 nanometreye kadar olmaktadır ve arayüzden difüzyon uzaklığı bu uzunluk içerisinde olan eksitonlar yüklerin ayrılmasını sağlayabilir. Organik güneş hücrelerinin çoğunda yük ayrılması, ışıkla uyarılmış elektronların aktarımıyla gerçekleşir. Güneş hücresinde absorbe edilen fotonların sağladığı enerji sayesinde, bir elektron elektron verici(donor) malzemeden elektron alıcı(acceptor) malzemeye aktarılır. Elektron verici malzemenin afinitesinin elektron alıcı malzemenin afinitesinden düşük olmasından kaynaklanan farkdan ötürü, eksitonların ayrılması için itici bir kuvvet oluşur. Bu kuvvetin etkisiyle eksiton, verici alıcı arayüzünde bozunur ve ayrılmış yükler yaratır. Verimli bir şekilde bu yüklerin yaratılması için emilen fotonların enerjisinin, ışımasız bozunmalarla kaybedilmeden yük ayrılmasını yaratması ve bu ayrılan yüklerin( elektron ve holler)denge durumunda olup elektrotlara ilerlemesi gereklidir. Eksitonların ayrılması her zaman serbest yük taşıyıcıların oluşmasıyla sonuçlanmaz çünkü ayrılmış eksitonlardan önemli miktarı, arayüzdeki kulombik bir çekimden ötürü bağlı halde kalabilir. Örneğin, conjuge polimer-fullerene harmanlarında( blends) verici alıcı arayüzündeki bağlı elektron hol çiftlerinin ayrışma verimliliğinin, ışıl akımı( fotocurrent ) etkileyen baskın bir faktör olduğu gösterilmiştir. Kulomb yarıçapı yüklerin sıçrama uzaklığından yüksekse, pozitif ve negative taşıyıcılar birbirlerinin kolumbik çekiminden kurtulamaz ve sonucunda rekombine olup serbest hareketli yük taşıyıcıları oluşturamazlar. Bundan ötürü, yük taşıyıcılarının hareketliliği ve kulomb yarıçapı, kulombik olarak bağlanmış yük çiftlerinin ayrışma (dissociation) verimliliğini etkileyen en önemli iki parametredir. Hareketliliği ve dielektrik sabiti yüksek olan mazemeler ya da verici alıcı arayüzünde elektrik alan oluşturan dipollerin varlığı, hareketli taşıyıcıların oluşmasındaki verimliliği artırır. Serbest yük taşıyıcılarının elektrotlarda biriktirilmesi, genellikle hücrenin bir yanındaki saydam ve iletken oksit tabakaları olan indiyum kalay oksit (ITO) ya da kalay oksit (SnO2)tarafından ve diğer yanındaki metal kontak tarafından gerçekleşir. Elektrotlar ve moleküler tabakalar arasında ohmik temas olmasına dikkat edilir ve güneş hücresinin performansını artırmak için özel kontak tabakaları pratikte geliştirilir. Saydam iletken tabakanın olduğu taraftaki PEDOT:PSS ve metal kontaktaki LiF tabakaları buna örnek gösterilebilir. The Veronicas The Veronicas, Avustralya temelli elektronik rock pop punk müzik grubu. İkiz kardeşler Jessica ve Lisa Origliasso tarafından Brisbane şehrinde 1999 yılında kuruldu. The Veronicas aynı zamanda 2007 senesinde aynı isimle kendi kıyafet markalarını piyasaya sundu. Grup, iki stüdyo albümü çıkarmıştır. Bunlardan ilki "The Secret Life of..." isimli albüm 2005 senesinde piyasaya sürüldü. Bu albüm, Avustralya listelerinde 2. sıraya kadar yükseldi. 280.000 üstü satarak ARIA tarafından 4x platin ile sertifikalandırıldı. "The Secret Life of..." isimli albümden beş adet tekli çıktı. Bu teklilerin üç tanesi Avustralya top on tekli listesine girdi. The Veronicas ikinci stüdyo albümünü "Hook Me Up" ismiyle 2007 senesinden piyasaya sürdü. Albüm Avustralya listelerinde 2. sıraya yükseldi ve 2x platin ile sertifikalandırıldı. Albümden 4 tekli Avustralya top ten tekliler listelerine girdi. Albümün ismi, albümde yer alan "Hook Me Up" isimli şarkının ismi ile aynıdır. Bu şarkı, grubun Avustralya'da ilk birinci sıraya yükselen teklisi olmuştur. Gad Elmaleh Gad Elmaleh (d. 19 Nisan 1971, Kazablanka, Fas), Franko-Faslı meddah, güldürü yazarı ve oyuncu. Son gösterisinin adı "Papa est en haut" (Türkçe: "Babam yukarıda")'dır. Juno Ödülleri Juno Ödülleri, Kanada'da ilgi uyandıran müzisyenlere ve müzik eserlerine verilen bir ödüldür. İlk ödül 1970 yılında verildi ve ilk kez 1975'te televizyon aracılığıyla geniş kitlelere ulaşmaya başladı. Ödüllerin dağıtılma prensibi, satışlar ve ilgiye dayalıdır. 1988 yılında düzenlenmeyen ödüller, 1991 yılına kadar, her yıl Toronto kentinde düzenlenen bir gecede verildi. Bu tarihten sonra ödüllerin verilişi farklı kentlerde gerçekleşti. Çeşitli yıllarda ödüllerin sunuculuğunu Nelly Furtado, Celine Dion, Shania Twain, Pamela Anderson ve Alanis Morisette gibi ünlüler yapmıştır. Billboard Müzik Ödülleri Billboard Müzik Ödülleri, her yıl Billboard dergisi tarafından verilen, satışlara ve Billboard listelerine dayanan bir müzik ödülüdür. İlk ödül töreni 1990 yılında düzenlendi. Ödüllerin kategorileri çeşitlidir. Bunlardan en önemlisi olarak kabul edileni "Yılın Sanatçısı"'dır. Bu ödülü ilk kazanan MC Hammer'dır. Ayrıca en fazla Billboard Müzik Ödülü kazanan sanatçı unvanına 27 ödülle Drake sahiptir. Drake, 27 ödülle en çok ödül kazanan sanatçı durumundadır. Halkın Seçimi Ödülleri Halkın Seçimi Ödülleri (People's Choice Ödülleri), 1975 yılından bu yana her yıl düzenlenen ödül törenidir. Ödül töreni her yıl CBS kanalı tarafından yayımlanmaktadır ve yapımcılığını Procter & Gamble üstlenmektedir. Ödül töreni, ilk kez 1975 yılında Bob Stivers tarafından düzenlenmiştir. Klaus Maria Brandauer Klaus Maria Brandauer (), Asıl adı: "Klaus Georg Steng", (d. 22 Haziran 1943 Bad Aussee, Steiermark, Avusturya), dünyaca tanınmış oyuncu, yönetmen ve 1972 yılından bu yana Viyana'daki Max-Reinhardt Semineri'nde profesör. Brandauer, Hollywood film endüstrisinde başarı kazanan az sayıdaki Almanca konuşan oyunculardan birisidir. Klaus Maria Brandauer 1962 yılında Stuttgart Müzik ve Oyunculuk Sanatı Devlet Yüksek Okulu'nda öğrenime başladı; fakat iki sömester sonrasında okulu bıraktı. 1963 yılında Tübingen Bölge Tiyatrosu'nda Shakespeare'in "Yok Yere Yaygara" adlı oyununda Claudio rolü ile ilk defa sahneye çıktı. Daha sonra Viyana'da bulunan Josefstadt'daki Tiyatro'da çalışmaya başladı. 1970 yılında rol aldığı Fritz Körner'in sahneye koyduğu, Gotthold Ephraim Lessing'in "Emilia Galotti" oyunu geniş bir kitle tarafından tanınmasına neden oldu. Kendisi ayrıca Viyana Kale Tiyatrosu üyesi ve rejisörüdür. Brandauer, Hollywood'da isim yapmış az sayıda Avusturyalılardan birisidir. Alman dilinde, Amerika Eleştirmenler Ödülü'nü ondan daha çok alan bir oyuncu yoktur. Benim Afrikam filmindeki Baron Blixen-Finecke rolü ile Oscar Ödülü'ne aday gösterildi. Mozart'ın 250. doğum yılı Mozart Yılı ilan edilince, Mozart'ın mektuplarını okuması için Brandauer görevlendirildi. 2006 yılında tüm radyolar, her gün bir mektubun okunmasını Mozart'ın müziği eşliğinde yayınladılar. 2006 yılında Berlin'de yeniden açılan Admiralpalast'da Bertolt Brecht'in "Üç Kuruşluk Opera" oyununu sahneye koydu. Brecht'in 50. ölüm yılı anısına açılması planlanan sahne, inşaatın uzun sürmesinden dolayı son dakikada açılabildi. Provalar inşaat sürerken yapıldı. Oyun, aldığı kötü eleştirilere rağmen yedi hafta içinde 70.000 izleyici ile buluştu. Bu da bu projenin şimdiye kadar yapılmış en başarılı tiyatro projesi olduğu anlamına geliyordu. Hemen hemen aynı zamanda, Köln operasında, 9 Eylül 2006 tarihinde ilk gösterimi gerçekleşen Richard Wagner'in romantik operası "Lohengrin"'i sahneye koydu. 2007 yılında Klaus Maria Brandauer, Peter Stein'in Berlin'de Berliner Ensemble ile birlikte gerçekleştirdiği büyük projesinde "Wallenstein" olarak rol aldı. 2008 Ocak ayında Walter Matthias Diggelmann'ın aynı adlı romanından sinemaya uyarlanan uluslararası bir film projesi olan "Harry Wind Sorgulaması" filminde başrolü oynadı. Mayıs - Haziran 2008 tarihinde rejisörlüğünü Francis Ford Coppola'nın yaptığı, Arjantin'de çekilen "Tetro" filminde rol alır. Klaus Maria Brandauer, 1992 yılındaki vefatına kadar rejisör ve senaryo yazarı Karin Brandenbauer ile evliydi. Bu evlilikten oğlu Christian Dünya'ya geldi. Temmuz 2007 tarihinde tiyatro bilimcisi Natalie Krenn ile Berlin'de evlendi. Nikâh şahidi oğlu Christian'dı. Klaus Maria Brandenbauer, bugün Altaussee, Viyana ve New York'ta yaşamaktadır. White Dog Beyaz Köpek 1982 ABD yapımı psikolojik gerilim filmidir. Özgün adı White Dog olan ve birçok ülkede gösterim şansı bulamamış olan filmin Türkiye'de gösterildiğine dair de bir kayıt bulunmamaktadır. Samuel Fuller'in yönettiği ve uyarlama senaryosunu Curtis Hanson'la birlikte yazdıkları filmin önemli rollerinde Kristy McNichol, Paul Winfield, Burl Ives ve Jameson Parker oynamışlardır. Görüntülerini Bruce Surtees'in çektiği filmin müzikleri Ennio Morricone'ye aittir. Samuel Fuller'in filmde küçük bir de rolü vardır. (Ayrıca hemşire rolündeki Christa Lang de Samuel Fuller'in eşidir.) Film, ünlü Fransız yazar Romain Gary'nin 1970 yılında yazdığı yarı otobiyografik romanı "Chien Blanc"'ın ("Türkçe: Beyaz Köpek") serbest bir uyarlamasıdır. Romain Gary, ABD'deki zenci beyaz ayrımını kara bir mizahla eleştiren bu romanını, Los Angeles'ta Fransız Konsolosuyken yazmıştı. Bu sırada Amerikalı aktris Jean Seberg'le evliydi ve filmde anlatılan olayların bir benzeri ailenin başından geçmişti. Samuel Fuller bu filmini, çekimler başlamadan 2 yıl önce, 1980'de ölen Romain Gary'ye ithaf etmiştir. Arabasıyla çarpıp yaraladığı bir köpeği evine alıp iyileştiren bir kadın, köpeğin iyileştikten sonra sadece siyah ırktan insanlara saldırdığını fark eder. Köpeğin önceki sahipleri tarafından özellikle bu yönde eğitilmiş olduğunu anlar. Bu tartışmalı film ABD'de Paramount stüdyolarında yapılmış olmasına rağmen bu ülkede hiçbir zaman sinemalarda gösterilemedi, daha sonraki yıllarda sadece HBO TV kanalında yayına verildi ve 2008'de The Criterion Collection'dan bir DVD'si çıktı. Film Avrupa'da gösterime verildiğinde ise eleştirmenlerden övgüler almıştı. Irkçılığın insanın doğasında olmadığı, öğretme ve öğrenme yoluyla sonradan edinilen bir olgu olduğu temasını işleyen bu alegorik film, çok az ülkede gösterim şansı bulabildi, gösterildiği ülkelerde de uzun süre afişte kalamadı. İlk gösterimi Fransa'da yapılmıştır. Sinema oyuncusu Julie Sawyer (Kristy McNichol) gece arabasıyla ıssız bir yolda giderken bir köpeğe çarpar. Derhal durup kendinden geçmiş yaralı hayvanı arabasına alır ve bir veteriner kliniğine götürür. Burada köpeğin ilk tedavisi yapılır, hayvanın önemli bir sorunu yoktur ve Julie'ye onu bir hayvan barınağına teslim etmesi önerilir. Ancak bu bembeyaz renkli çok güzel Alman Çoban Köpeği oldukça yaşlıdır ve barınağa bırakıldığında bir sahibi çıkmazsa öldürülecektir (onların deyimiyle uyutulacaktır). Bu riski göze almayan Julie köpeğe evinde bakmaya karar verir. Bir yandan köpeğin tedavisini devam ettirirken bir yandan da sağa sola ilan yapıştırarak köpeğin olası sahibini aramayı sürdürür. Los Angeles'taki villasında yalnız yaşayan bekâr aktris, bir gece evine giren bir tecavüzcünün saldırısına uğrar, ancak beyaz köpeğin yardımı ile ölümden döner. Bu olay onu köpeğe yakınlaştırmıştır ve artık sahibi de çıkmayan bu hayvanı kendine saklamaya karar verir. Bir gece bu iri çoban köpeği ortadan kaybolur ve bir sokak temizlik kamyonunun şoförünü parçalayıp eve geri döner. İkinci saldırısını ise yeni sahibesinin rol arkadaşı bir genç kıza film setindeki çekimler sırasında yapar. Bu iki kurbanın ortak yanları ise siyah derili olmalarıdır. Köpekte bir olağanüstülük olduğunu ilk hisseden Julie'nin erkek arkadaşı Roland Gray (Jameson Parker) olur ve köpeğin önceden bir saldırı köpeği olarak eğitilmiş olabileceğini ve uyutulmak suretiyle ondan kurtulmasını önerir. Bu öneriyi şiddetle reddeden Julie, Carruthers (Burl Ives) adında bir hayvan eğitmenine başvurur. Hollywood'a her çeşit hayvanı temin eden köklü bir kuruluşun sahibi olan yaşlı ve tecrübeli Carruthers, saldırı için yetiştirilmiş bu köpeğe öğrendiklerini unutturmanın imkânsız olduğunu söyler ve tehlikenin büyüklüğünü vurgulayarak o da hayvanın uyutulmasını önerir. Bu esnada köpek üçüncü saldırısını tesisin siyah derili bir çalışanına yapınca Carruthers, bunun bir "saldırı köpeği" değil bir 'Beyaz Köpek' olduğunu, bu tür hayvanların renginden dolayı değil de sadece zencilere saldırmak üzere programlandıkları için bu isimle anıldıklarını açıklar. Orada tesadüfen bulunan Carruthers'in siyah derili ortağı Keys (Paul Winfield) ise hayvanı eğitebileceğini söyler ve hemen işe koyulur. Bu arada Julie'ye bir köpeğin 'ırkçı' yapılması için daha yavruyken parayla tutulmuş siyahi alkolik serseriler ve uyuşturucu müptelalarına sürekli dövdürtüldüğünü, bir zamanlar kaçan kölelerinin yakalanması için bu tür hayvanların yetiştirildiğini anlatır. Sabırlı bir terbiye döneminden sonra köpek artık siyahlara saldırmaz ama tam iyileştiği düşünüldüğü anda bay Carruthers'e, yani bir beyaza saldırınca Keys onu öldürmek zorunda kalır. Filmin başındaki yazılarda gösterilen sırayla: Oberengstringen Oberengstringen, İsviçre'de Zürih kantonunun Dietikon İlçesine bağlı bir belediyedir. Belediye Zürih'in sınırındadır ve Limmat nehrinin sağ tarafında bulunmaktadır. Oberengstringen'in resmi dili Almancadır. Nüfus 6000'dir. Oberengstringen birbirine sınır olan iki belediyeden biridir ve Yukarı engstringen anlamına gelmektedir. Diğer belediye ise Unterengstringen'dir ve Aşağı engstringen anlamına gelmektedir. 2,1 km olan belediye alanının % 23,5'lik kısmında tarım yapılabilmektedir. % 25,8'lik kısmı ise orman ile kaplıdır. Geriye kalan kısımların ise % 8,9 trafiğe açık, % 2,6 suyla kapalı alan ve % 39'u ise imarlı alandır. Oberengstringen'de bağcılık yapılmaktadır ve belediyenin kendi şarabı bulunmaktadır. Kopenhag metrosu Kopenhag metrosu (Copenhagen Metro) Danimarka'da Kopenhag, Frederiksberg ve Tårnby'de çalışan hızlı taşıma sistemidir. Sistem 2002 yılında açılmış olup, günümüzde iki hattan oluşmaktadır. 22 istasyonu bulunmaktadır. Günlük 115.000 yolcunun kullandığı Kopenhag metrosu, 21 kilometre uzunluğundadır. Kopenhag metrosunda kullanılan sistem diğer Avrupa metrolarındaki sistemlerden esinlenilerek yapılmıştır. 1992 yılında hazırlanan Kopenhag ulaştırma raporunun sonuçları metro yapımının gerekliliğini ortaya koymuştur. Beyaz Köpek (anlam ayrımı) Truro Truro, Birleşik Krallık'ta, İngiltere ülkesinde Güney-Batı (South-West) bölgesinde Cornwall kontluğuna bağlıdır ve bu kontluk içinde bir "sehir mahallesi (civil parish)" statülü, yetkileri çok sınırlı, ama "Truro Sehri Yörel Idaresi" adı taşıyan bir ikincil bir yerel idare statüsü bulunmaktadır. Truro 1876'da Kraliçe Viktoriya'nin verdiği bir berat ile şehir statüsü taşımaktadır. Cornwall ilinin yönetim merkezi olan kentin nüfusu 20.920'dir. Truro kentinde, limanından dolayı ticaret gelişti. Bölgede maden kaynaklarından (özellikle kurşun) dolayı madencilik sektörü gelişti. Şehir, Truro Kathedrali ile meşhurdur. Truro kentinin nereden geldiği hâlen tartışılmaktadır. Şehrin isminin Kernevekçe üç nehir kelimesinden türediği düşünülmektedir. Ancak bu kelimeden türediğine karşı çıkanlar da bulunmaktadır. Truro bölgenin yerel medya merkezidir. Haftalık yerel gazete The West Briton, Truro merkezlidir. Bölgesel yayın yapan BBC Radyo Cornwall'ın merkezi kentte bulunmaktadır. Truro'nun şu şehirlerle resmî kardeş şehir anlaşmaları vardır: Kuban OblastÄ± Kuban Oblastı (Rusça: Кубанская область), 1856 yılında kurulan Rus İmparatorluğu oblastı. Rus İmparatorluğu, Çerkesya'yı fethettikten sonra burada 1856 yılında Kuban Oblastı'nı kurmuştur. 1863 yılı sonunda oblastta 71 bölük, 93 süvari birliği ve 24 topa sahip 18 askeri kordon hattı ve bölge (uçastok) bulunmaktadır. 1896 yılında oblastın güney topraklarında Karadeniz Guberniyası kurulmuştur. 1918 yılında Kuban bölgesinde Kuban Halk Cumhuriyeti kurulmuştur. Bugün Kuban Oblastı'nın bulunduğu topraklarda Rusya'ya bağlı Krasnodar Kray'ın büyük bir kısmı, Adigey, Karaçay-Çerkes'in tamamına yakını, Stavropol Kray'ın bir kısmı ve Rostov Oblast'nın güney bölümü olan Egorlykskaya bulunmaktadır. Krasnodar Kray'ın armasında Kuban Oblastı'nın armasındaki tarihsel resim bulunmaktadır. Kuban Oblastı'nın yüzölçümü 94,360 km²'dir. Yüzölçüm açısından Kafkasya Bölgesi'nin 5/1'ini kadardır. Oblastın toprakları, kuzeyde Yeysk Limanı'na, güneyde Büyük Kafkas Dağları'ndaki Elbruz Dağı'na kadar uzanmaktadır. Oblastın batısında Azak Denizi, Kerç Boğazı ve Karadeniz'in küçük bir kısmı vardır. Oblastın güneyinde Karadeniz Guberniyası ve Kutaisi Guberniyası vardır. Oblastın doğusunda Terek Oblastı ve Stavropol Guberniyası vardır. Stavropol Guberniyası, oblastın kuzeyine uzanmaktadır. 1894 yılında oblastta 1.632.545 kişi yaşamaktadır. Bunların çoğunluğu Kuban Kazakları'dır. 19. yüzyılın başlarında Kuban Oblastı'na Kabardey soyluları yerleşmiştir. 10 Mayıs 1862 tarihi ile 22 Mayıs 1862 tarihi arası imparatorun emri ile Kuban Oblastı'na 17.000 aile yerleştirilmiştir. Yine aynı zamanda 130.000 Çerkes yerleştirilmiş ve oblastın nüfusu 570.000 kişiye ulaşmıştır. Oblast 7 bölümden oluşmaktadır: Brezilya devlet başkanları listesi DÃ¼m Tek Tek "Düm Tek Tek", Hadise'nin seslendirdiği ve Türkiye'yi 2009 Eurovision Şarkı Yarışması'nda temsil eden şarkı. Şarkının sözleri Hadise, Sinan Akçıl ve Stefan Fernando'ya, bestesi Sinan Akçıl'a aittir. Şarkıda darbuka gibi Türk müziği motifleri ağır basmaktadır. Şarkı, Hadise'nin 2009 Eurovision Şarkı Yarışması için seslendireceği şarkı olarak 2008 yılının sonlarında seçildi. Sinan Akçıl'ın üzerinde çalıştığı şarkı, ilk defa TRT'nin yılbaşı programında, geceyarısından hemen sonra seslendirildi. Bu yayından birkaç gün sonra Hadise, şarkının çalınma olasılığına karşı önlem amacıyla şarkının asıl haliyle yayımlanmadığını açıkladı. Şarkının Mayıs 2009'a kadar elden geçirileceği, yeni geçişlerin ekleneceği ve baştan sona yeni bir gösteri ekleneceği belirtildi. Şarkıda önceki Türk Eurovision şarkılarından "Everyway That I Can"'e benzer bir şekilde doğu ezgilerinin pop müzik ile harmanlanmış biçimde oluşturulduğu bir konsepte sahiptir. Şarkı ilk defa 1 Ocak 2009 tarihinde radyolarda yayımlandı. Hadise, verdiği bir demeçte TRT ile ilgili şunları söylemişti: Hadise'nin menajeri Süheyl Atay ise şöyle bir açıklamada bulundu: Hadise, şarkıyı tanıtmak için 12 yataklı bir tur otobüsüyle tura çıktı. İlk durak Malta'ydı. Chiara'nın seçildiği ulusal finalde sahne aldı. Ardından Sakis Rouvas'ın seçildiği Yunanistan ulusal finalinde şarkısını seslendirdi ve büyük beğeni topladı. Üçüncü durağı Makedonya'nın başkenti Üsküp'tü. Ayrıca Romanya, Karadağ, Bulgaristan ve Moldova'yı da ziyaret etti. Düm Tek Tek, çıktığı hafta içinde, Taraf adlı gazetenin "Telesiyej" adındaki köşesinde üç şarkıdan çalıntı olduğuna dair iddialara maruz kaldı. Bu gazeteye göre şarkı, üçü de Sezen Aksu tarafından bestelenen "Çakkıdı", "İyi mi" ve "Dümtek" adlı şarkılardan izler taşımaktaydı. Ancak kimi çevreler şarkılar arasında sadece birkaç nota benzerliğine dayanan benzerliğin altını çizdi. Mart ayında, "Düm Tek Tek" şarkısına bir klip çekildi. Hadise'nin alevler içinde dans ederken gösterildiği bu klibin fragmanları Belçika'da VRT ve Vtm kanallarında yayınlandı. Bu klipteki şarkı orijinalinden biraz farklıydı zira daha canlı bir ritme sahipti. Klip değişik şekillerde değiştirilerek üç farklı versiyonu oluşturuldu ve TRT'ye sunuldu; sonradan bu kliplerden biri internet ortamına da sızdı. "Düm Tek Tek" için belirlenecek klip, ilk kez 15 Mart'ta TRT Haberlerde gösterilecekti. Ancak klibin yayınlanması TRT'nin seçim yapamaması nedeniyle ertelendi. Sonradan TRT'nin, Yılbaşı Gecesi şovu için çekilen klibi göndermeye karar verdiği açıklandı. Klibi Metin Arolat yönetti. Arolat'ın ""Şimdiye kadar yapılan çalışmaların en iyisi olmasını istiyoruz"" dediği klip çekimleri, bir sır gibi saklanıp iki günde tamamlandı. Kanalın klibi erotik bulduğu için geri çevirdiğine dair iddialar ortaya atıldı, Hadise yeni klip çalışmalarına başladı.Ancak kanalın resmi açıklamasına göre,klibin çekim kalitesini beğenmediklerinden ve basit bulduklarından dolayı geri çevirdikleri öğrenildi. Şarkı ilk yarı finalde yarışmış olup dokuzuncu sırada çıkmıştır. Hadise'den önce Lovebugs'ın "The Highest Heights" adlı şarkısı ile İsviçre, sonra ise Noa ve Mira Awad'ın "There Must Be Another Way" adlı şarkısı ile İsrail çıkmıştır. Yarı finalde ikinci olmuştur. Kırmızı dansöz kıyafeti çok eleştirilen Hadise, verdiği demeçte şöyle demiştir: Şarkı finale kaldığı gibi on sekizinci sırada çıkmıştır. Gece sonunda ise Belçika, Azerbaycan, Makedonya, Fransa, Birleşik Krallık ve İsviçre'den 12 tam puan alarak toplamda 177 puan ile dördüncü olmuştur. Aşağıda final gecesinde, oy veren ülkelerin "Düm Tek Tek" adlı şarkıya vermiş olduğu puanlar yer almaktadır: "Düm Tek Tek" Belçika Flaman listesinde (Ultratop 50) zirveye yükseldi ve üç hafta boyunca ilk sırada yer alırken, şarkı 10 hafta boyunca listede kalmayı başardı. Valonya'da (Ultratop 40) kendine 24. sırada yer bulan şarkı bu listede 5 hafta kalmayı başardı. Şarkı, Yunanistan listesinde de en yüksek olarak 2. sırayı görürken burada da 7 hafta listede kaldı. İskandinav ülkelerinde de başarılı olan parça İsveç Tekliler listesinde 12., Fin Resmi İndirme listesinde 29. sırada yer aldı. Şarkının diğer liste başarıları ise Alman Tekliler listesinde 70.'lik, İsviçre Tekliler listesinde 73.'lük ve Felemenk Tekliler listesinde 99.'luktur. Şarkı, Rusya'da yayınlanmaya başladığı gün ilk 400'e girmeyi başarmış ve burada en yüksek olarak 251 numaraya yükselmiştir. Şarkı, Birleşik Krallık Tekliler listesine de 30 Mayıs tarihinde 127. sıradan giriş yapmıştır. Türk listelerinde henüz yer almayan "Düm Tek Tek" yalnızca yerli ya da yabancı müzik yayını yapan radyo kanallarında çalınmaktadır. Bu nedenle şarkının Türkiye'deki yeri belli değildir. "Düm Tek Tek", 2009 Eurovision Şarkı Yarışması'nın ardından iTunes'da ün kazanmış ve Danimarka, Fransa, Almanya, Lüksemburg, Hollanda, Norveç, Birleşik Krallık gibi Avrupa ülkelerinde iTunes listelerine girmiştir. Jazmine Sullivan Jazmine Marie Sullivan (d. 9 Nisan 1987), beş Grammy adaylığı bulunan Amerikalı R&B/soul şarkıcısı ve söz yazarı. İlk single'ı "Need U Bad", "Billboard" Hot R&B/Hip-Hop Songs listesinde zirveye ulaşırken; ikinci single'ı "Bust Your Windows", aynı listede 4 numaraya yükselmiştir. 1987 yılında Philadelphia'da doğan Jazmine Sullivan, beş yaşındayken ailesiyle birlikte Philadelphia'nın komşu şehri Strawberry Mansion'a taşındı. Küçükken kilise korosunda yer alan Sullivan, aynı dönemlerde bir firmanın çocuklar için gerçekleştirdiği yarışmaya katılarak "Accept What God Allows" ve "Showtime at the Apollo" gibi geleneksel şarkıları seslendirdi ve performansı büyük ilgi gördü. Lise öğrenimini Strawberry Mansion'da tamamlayan Jazmine Sullivan, üniversite eğitimini ise Philadelphia Üniversitesi'nde sahne sanatları üzerine gördü. Missy Elliott'ın desteğiyle 2008 senesinde Sony BMG'ye bağlı Arista Records/J Records ile anlaşma sağlayan Sullivan, 23 Eylül tarihinde "Fearless" adlı ilk stüdyo albümünü piyasaya sürdü. Albümün prodüksiyonunda Missy Elliott, Stargate, Lamb, Salaam Remi, Carvin & Ivan, Fistcuffs, Anthony Bell, Jack Splash ve Wyclef Jean'den oluşan bir ekip çalıştı. Jazmine Sullivan, albümüyle ABD "Billboard" 200 listelerinde 6, "Billboard" R&B/Hip-Hop listelerinde ise zirve olmayı başardı. Albümden "Need U Bad" ve "Bust Your Windows" adlı çalışmalarını single olarak yayımlayan Sullivan, ilk single "Need U Bad" ile "Billboard" Hot 100 listelerinde 37, Hot R&B/Hip-Hop Songs listelerinde ise zirveye yerleşti. "Bust Your Windows" ile de "Billboard" Hot 100 listelerinde 115, "Billboard" R&B/Hip-Hop listelerinde ise 28 numara oldu. Almanya coğrafyası Bu madde Almanya coğrafyasını anlatmaktadır. Almanya Orta Avrupa'da, Alpler'den, Kuzey Avrupa Ovasına; oradan da Kuzey Denizi ve Baltık Denizi'ne ulaşan geniş bir ülkedir. Almanya, Rusya'nın Avrupa'da kalan parçasından sonra, Avrupa'nın en çok nüfusa sahip ülkesidir. Almanya'nın sınırları; 349223 km² kara parçası, 7798 km²si su kaynağı olan toplam 357021 km²'lik bir alanı kaplar. Yükseklik olarak en yüksek noktası Alpler'deki Zugspitze (2962 m.) noktasıdır. Ülkenin düşük rakımlı noktaları ise nehirler üzerindeki noktalardır. Neuendorf-Sachsenbande yakınlarındaki bir noktada yükseklik deniz seviyesinden 3.54 m.'ye kadar düşer . Almanya'nın merkezi konumu sayesinde, başka hiçbir kıta ülkesinde olmayan sayıda komşu sayısı vardır. Kuzeyinde Danimarka; doğusunda Polonya ve Çek Cumhuriyeti; güneyinde Avusturya ve İsviçre; ve batısında Fransa, Lüksemburg, Belçika, ve Hollanda bulunur. Almanya'nın geneli, nemli batı rüzgarlarının üstünlük kurduğu ılımlı bir iklime sahiptir. İklim; Gulf Stream'in etkisi altındaki Kuzey Atlantik Akıntıları tarafından etkilenmektedir. Bu ısıtıcı sular, Kuzey Denizi sınırlarındaki Jutland Yarımadası ve Ren Bölgesi dahil olmak üzere birçok bölgeyi etkilemektedir. Sonuç olarak kuzeybatı ve kuzey bölgelerinde iklim okyanusal iklimdir; yağış yaz boyunca maksimuma çıkmak üzere her dönem sürer. Kışları ılımlı ve yazları serindir, buna karşın sıcaklık çoğu zaman 30°C'yi (86°F) aşabilmektedir. Doğuda ise iklim daha karasaldır; kışlar çok soğuk, yazlar çok sıcak ve kuru olabilmektedir. Orta ve güney Almanya ise farklı olarak karasal ve okyanusal iklim arasında bir geçiş bölgesidir. Yine, en yüksek sıcaklık yazın 30°C'yi (86°F) aşabilmektedir. Almanya 357,021 km²'lik bir alan kaplar. Bunun 4,750 km²'si Sulamaya ayrılmıştır ve 7,798 km²'si sularla kaplıdır. Ülkenin en büyük gölü, Konstanz Gölü'dür (toplam alanı 536 km²dir ve %62'si Almanya sınırları içindedir). Diğer önemli göller Müritz Gölü (117 km²) ve Chiemsee (80 km²)'dir. Ülke topraklarının %33'ü tarıma elverişlidir ve %31'lik bölümü ya Silvikültür'dür ya da ormandır. Sadece %15'lik kalıcı çayırlarla kaplıdır. Almanya 2,389 km.lik bir sahil şeridine sahiptir. Ayrıca 3,621 km'lik sınırı vardır. Bunların 68 km.si Danimarka'yla, 456 km.si Polonya'yla, 646 km.si Çek Cumhuriyeti'yle , 784 km'si Avusturya'yla, 334 km.si İsviçre'yle ,451 km.si Fransa'yla, 138 km.si Lüksemburg'la, 167 km.si Belçika'yla, 577 km.si Hollanda'yladır. Almanya-Belçika sınırı 5 adettir çünkü Vennbahn, bu sınırı 5 kere keser. Almanya'da üç ana nehir vardır: Diğer önemli nehirler, güneydoğudaki Isar Nehri, Orta Almanya'daki Main, kuzeybatıdaki Neckar ve kuzeydeki Weser Nehri'dir. Bu liste Almanya'nın enlem ve boylam olarak en uç noktalarını göstermektedir: Kelly Brook Kelly Brook (d. Kelly Ann Parsons, 23 Kasım 1979), İngiliz manken, oyuncu, mayo tasarımcısı ve televizyon sunucusu. "Smallville" dizisinin çeşitli bölümlerinde oynamıştır. Brook 2004 yılına kadar ünlü aktör Jason Statham ile yedi yıllık bir ilişkisi oldu. Brook'un bir film setinde Billy Zane ile tanışması bu ilişkinin son bulmasına neden olmuştur. Saffet AkyÃ¼z Saffet Akyüz (d. 11 Mart 1970, Trabzon), Türk eski millî futbolcu, 2012 Temmuz dönemi yurt dışı kampında Galatasaray'da Hasan Şaş ve Ümit Davala ile birlikte yardımcı antrenörlük görevi yapmıştır. Şu anda Galatasaray U-19 takımının antrenörlüğünü yapmaktadır. Futbola Kartalspor takımında başlamıştır ve 2005-06 sezonu sonunda Altay'da futbola veda etmiştir. Süper Lig'de toplam 81 gol atmıştır. 12 kez millî takıma çağrılan Saffet Akyüz, 8 kez Türkiye A millî takım formasını giymiştir ve bu müsabakalarda bir gol kaydetmiştir. Futbola veda ettikten hemen sonra futbolu bıraktığı Zeytinburnuspor'da altyapı görevlisi olarak çalışmaya başlamıştır. Bu görevi bir sezon üstlendikten sonra 2006-07 sezonunda aynı ekipte yardımcı antrenörlük görevini üstlenmiştir ve sezon sonu takımdan ayrılmıştır. 2012-2013 sezonu öncesinde ise eski hocası Fatih Terim'in isteğiyle Galatasaray'a yardımcı antrenör olarak alınmıştır. Bu olayla birlikte bir sezon U-17 takımını çalıştıran Akyüz, 2013 yılında Vedat İnceefe ile yolların ayrılmasının ardından Galatasaray U-19 takımının başına getirilmiştir. NOT:"Evsahibi olarak Türkiye baz alınmıştır." Anthony Mandler Anthony Mandler, Amerikalı video klip yönetmeni. 2000'den günümüze kadar Rihanna, Beyoncé, 50 Cent, Ne-Yo, Snoop Dogg ve Fergie gibi birçok isimle çalışmıştır. Grenoble Foot 38 Grenoble Foot ("Kısaltması: GF38") Grenoble şehrinde 1997 yılında kurulan Fransız futbol kulübüdür. Şehirde ilk olarak 1892'de bir futbol takımı kurulmuştur "(Olympique de Grenoble)," fakat kendini sonradan fesh etmiştir. Sonradan şehirde birkaç futbol takımı kurulup feshedilmiştir. Son olarak 1997'de Grenoble Foot 38 takımı kurulmuştur ve 2004 senesinde Japon Index Corporation firmasının sahibi Kazutoshi Watanabe tarafından satın alınmıştır. 2008 senesinde açılşı yapılan ve Avrupa'nın en modern statlarından biri olan yaklaşık 20.000 kişilik Stade des Alpes Stadı'nda oynayan kulübü Olivier Saragaglia çalıştırıyor. Fransa Ligue 1'de bugüne kadar çok başarılı grafik çizememesine rağmen 15.000'i aşan seyirciyle maç oynuyor. Renkleri mavi-beyaz'dır. 2011 yılında Ligue 2'den Championnat National'a düşmüşlerdir ancak finansal sorunlar nedeniyle gelecek sezon Championnat de France amateur liginde mücadele etmek zorunda kalacaklardır. "10 Şubat 2010 itibarıyla" Estonya-İsveç ilişkileri Estonya-İsveç ilişkileri Estonya ve İsveç arasındaki ikili dış ilişkileri kapsamaktadır. Estonya, 1561 yılından 1721 yılında kadar İsveç işgali altındaydı. İsveç, Estonya'yı 27 Ağustos 1991'de yeniden tanıdı. Estonya'nın Stockholm'de büyükelçiliği ve 5 konsolosluğu (Eskilstuna, Göteborg, Karlskrona, Malmö ve Visby'de) bulunmaktadır. İsveç'in ise Tallinn'de büyükelçiliği ve Narva ve Tartu'da konsoloslukları bulunmaktadır. İki ülkede NATO, Baltık Denizi Devletleri Konseyi ve NATO'ya tam üyedir. Estonya'nın bağımsızlığından bu yana pek çok üst düzey ziyaret iki ülke arasında gerçekleşmiştir. Aşağıda son yıllarda yapılan ziyaretler sıralanmıştır. "İsveç'e": "Estonya'ya": Mehmet Kenan DalbaÅŸar Mehmet Kenan Dalbaşar (1886, İstanbul - 23 Mart 1935) Türk asker. Osman Nuri Bey'in oğludur. 1900 yılında Harp Okuluna girdi. 1902 yılında teğmen rütbesiyle mezun oldu. Daha sonra 1909 yılında Harp Akademisi'ne girdi. 1912 yılında Kurmay Yüzbaşı olarak mezun oldu. Mezun olur olmaz Balkan Savaşı'na katıldı. Daha sonra I. Dünya Savaşı'na katıldı. Binbaşı rütbesine terfi etti. Kurtuluş Savaşı'na katılmadan önce Kaymakam rütbesine terfi etti. Selahattin Adil komutasındaki 2. Kolordu emrindeki 5. Tümen'e komuta etti. Sakarya Meydan Muharebesi sırasında 2. Kolordu Komutanı Selahattin Adil'in emriyle Türbetepe'ye taarruz ederek geri aldı. Fakat Yunan Hücumu karşısında daha fazla tutunamayarak tepe tekrar düştü. Bunun üzerine Mustafa Kemal Paşa tarafından görevden alındı. 29 Eylül 1921 tarihinde 41. Tümen Komutanlığı, 25 Nisan 1922 tarihinde Adana Bölgesi Komutanlığı'na atandı. Kurtuluş Savaşı'nın zafere ulaşmasından sonra 31 Ağustos 1922 tarihinde Miralay rütbesine terfi etti. Kırmızı şeritli İstiklâl Madalyası ve Takdirname ile taltif edildi. 30 Ağustos 1926 tarihinde Mirliva rütbesine terfi etti ve Paşa oldu. 23 Ocak 1926 tarihinde Genelkurmay Harekât Dairesi Başkanı, sonra da Genelkurmay II. Başkanı olarak görevlendirildi. 14 Aralık 1929 tarihinde 7. Tümen Komutanı olarak atandı. 30 Ağustos 1931 tarihinde Ferik rütbesine terfi etti. 23 Mart 1935 tarihinde 7. Kolordu Komutanı görevindeyken vefat etti. Mezarı 1988 yılında Ankara'daki Devlet Mezarlığı'na nakledildi. Le Havre AC Le Havre Athletic Club Football Association (Kısaltması: Le HAC) 1872'de Le Havre'de kurulan Fransız spor kulübüdür. İç saha maçlarını 25,178 kişilik Stade Océane'da oynamaktadır. Renkleri mavi-lacivert'tir. The Beauty of Silence The Beauty of Silence Sven Maes ve Johan Gielen'in 2000 yılında yaptığı parçadır. Faysal Camii Faysal Camii (Şah Faysal Mescidi), İslamabad, Pakistan. Dünyanın en büyük ve en gözde camiilerinden biridir. 5.000 üzerine yapılmış 74.000 kişi kapasiteli bir camiidir. 1966 yılında Suudi Arabistan Kralı Faysal bin Abdül Aziz'in, İslamabad'ı ziyaretinde, önerisi ile gündeme gelen proje için, 1969 yılında Proje Yarışması düzenlendi. 43 ülkeden gelen 17 proje arasından, Vedat Dalokay'ın 1957 yılında Kocatepe Camii'si Proje Yarışması'nda da seçilen fakat yapılamayan projesi , Pakistan Hukümeti'nin Proje yarışmasını kazandı.1976 yılında Pakistan hukümeti, Suudi Arabistan Devleti'nden alınan 130 milyon Suudi riyali (takriben bugünün 120 milyon $)ile inşaasına başlandı ve 1986 yılında tamamlandı. Organik elektronik Organik elektronik, plastik elektronik veya polimer elektronik, iletken polimerler ve küçük moleküllerle ilgilenen bir elektronik dalıdır. Organik elektronik olarak anılmasının sebebi kullanılan malzemelerin karbon temelli olmasıdır. Geleneksel elektronikte ise bakır gibi silikon gibi iletkenler kullanılmaktaydı. Alan J. Heeger, Alan G. MacDiarmid ve Hideki Shirakawa, iletken polimerlerin icadı ve geliştirilmesi konularındaki başarılarından dolayı 2000 yılında Nobel Kimya Ödülü'ne layık görülmüşlerdir. Araştırmacılar 1977 yılında oksitlenmiş, ionid aşılanmış poliasetien üretmeyi başarmışlardı. İletken polimerler, inorganik iletkenlerden daha hafif, daha esnek ve daha ucuz olması onları birçok uygulamalar için ideal hale getirmiştir. Ayrıca organik elektronikler ile geleneksel malzemeler kullanılarak gerçekleştirilemeyecek uygulamalar yapılabilir. Organik elektronikler ile gerçekleştirilebilecek yeni uygulamalar arasına akıllı pencereler, elektronik gazete, esnek güneş pilleri ve esnek ekranlar sayılabilir. Organik elektronikler sadece organik yarı iletkenleri değil ayrıca organik iletkenleri, yalıtkanları ve ışık yayıcıları da içermektedir. VIII. Henry (oyun) VIII. Henry (İngilizce özgün adı: "The Famous History of the Life of King Henry the Eighth"), ünlü İngiliz oyun yazarı ve ozanı William Shakespeare tarafından (kısmen) yazılmış ve İngiltere Kralı VIII. Henry'nin yaşam hikâyesini dramatik olarak temsil eden bir tarihsel janr tiyatro oyunudur. Zamanının belgelerinde bu oyunun ismi Her şey Gerçek (All is True) olarak geçmektedir. Bu eserin ilk basılışı 1623'te yayımlanan Birinci Folyo edisyonundadır ve burada ilk defa oyunun ismi "Henry VIII" olarak verilmektedir. Oyunun bünyesi Shakespeare'in yazım hayatının sonlarına hazırladığı diğer "romans" janrlı eserlere çok benzemektedir. Fakat oyunun dilinin stilini inceleyen araştırmacılar bu eserin Shakespeare'in takipçisi olan oyun yazarı John Fletcher ile birlikte yazıldığına dair çok inandırıcı deliller bulunduğunu bildirmektedirler. "VII. Henry" oyununun 1613'te Globe Tiyatrosu'nda temsilinde özel efekt olarak kullanılan bir top atımında kullanılan yanar gülle tiyatronun kurumuş sazlardan yapılmış çatısını tutuşturmuş ve çıkan yangın tümüyle ahşap olan bu tiyatronun ilk binasının yanıp kül olmasına neden olmuştur. Diger tarihsel oyunlarında olduğu gibi Shakespeare tarihsel eserinin geri planı için ilk kaynak olarak Holingshed'in "Vakanameler"ine dayanmıştır. Bunun yanında "John Foxe"un "Hareketler ve Anıtlar"; "John Stowe"un "Ingiliz Vakanameler Özeti" ve "John Speed"in "Büyük Britanya Tarihi" adlı diğer eserlere de ikincil kaynak olarak danışmıştır. Shakespeare "VIII. Henry" eserini yazdığı zaman daha önceki tarihsel oyununu 10 yıl önce yazmıştı. Yeni bir tarihsel oyun yazmasına neden, 1613'te "Samuel Rowley"in VIII. Henry hakkında yazdığı "Beni Görünce Beni Tanırsın" adlı oyunun "ikinci kuatro" edisyonunun basılması olmuştur. Shakespeare, istediği dramatik etkileri elde etmek ve siyasi güçlerin resmi hassas noktalarına dokunmamak nedeniyle, daha önceki tarihsel oyunlarına kıyasla, VIII. Henry oyununun tarihsel gerçeklerine çok değiştirme yapmıştır. Bu oyunda sadece VIII. Henry'nin saltanatının 20 yılının olaylarını bir teleskop gibi iç içe geçirmemkle yetinmemiş; değişik tarihli olayları birbirine karıştırıp oyun için özel bir fantezi tarih akışı elde etmiştir. Bazı politik hassas noktalara ise hiç değinmemiştir. Örneğin "Üçüncü Buckingham Dükü"nün vatan hainliği dolayısıyla yargılanmasının ve bu yargılanmada kullanılan delillerin uydurmaca olduğunu söyleyememiştir. Ayni şekilde ülke hukukunun yüzkarası olan Anne Boleyn'nin yargılanması ve idam edilmesinden hiç bahis yoktur. VIII. Henry'nin arka arkaya 4 evlilik yapmasına oyunda hiç değilmemektedir. 18. ve 19. yüzyıl araştırmacıları bu oyunun yazılıp ilk temsil edilişinin 1603'ten önce olduğuna inanmaktaydılar. Buna başlıca neden tam o sırada İngiliz tahtına I. James'in geçirilip tahtın Tudor hanedanından yeni bir hanedana geçmesi ve yeni kralın annesinin VIII. Henry tarafından idam ettirilen bir kişi olmasıdır. Yeni kral I. James'in daha önceki Tudor hanedanını öven ve annesini idam ettiren VIII. Henri'nin hayat hikâyesini anlatan ve onu öven bir oyun temsiline izin vermeyeceği kabul edilmekteydi. Fakat bu açıklamanın doğru olmadığı gerçeği 20. yüzyıl araştırmacıları tarafından ispat edilmiştir. "VIII. Henry"' piyesinin oynadığı tam tarih, diğer tüm Shakespeare oyunları için oynanma tarihlerinin sonradan tümden gelimlerle tespit edilmelerinin tam zıddı olarak, kesin olarak bilinmektedir. Çünkü oyunun son temsili olan 29 Haziran 1613'te özel efekt için kullanılan top atışı ve yanar gülle ahşap "Globe Tiyatro" binasının yanıp kül olmasına neden olmuştu ve bu son temsilden önce oyun yeni olup ancak 2 veya 3 defa temsil edilmişti. Böylece VIII. Henry oyununun ilk temsilinin Haziran 1613 içinde olduğu mutlak kesindir. Bu yangından 15 yıl sonra yeniden yapılan "Globe Tiyatrosu"nda 19 Haziran 1629'da yeniden VIII. Henry temsili verilmiştir. Bu temsili o zamanki Buckingham Dükü'de seyretmiş ve piyesin yarısında Buckingham Dükü'nün idam edilmesi vakasının göstermesinden sonra hemen tiyatroyu terk etmişti. Acayip bir şansla bu dük de bir ay sonra bir suikaste kurban gitmişti. Cromwell Devriminden sonra Restorasyon döneminde Londra sahneleri tekrar açıldığı zaman bu piyes tekrar oynanmış ve ünlü İngiliz günlük hatıra yazarı Samuel Pepys bu temsili görmüş ve günlük defterine işlemiştir. Daha sonra 18. ve 19. yüzyıllarda İngiliz sahnesinin ünlü aktörleri ("David Garrick", "Charles Keen", "Henry İrving" ve "Herbert Beerbohm Roundtree") bu eserin temsillerinde başrolü oynamış ve oyun çeşitli gösteri tablo ve alay ekleriyle çok daha genişletilmiştir. Ancak 19. yüzyılın sonlarından itibaren oyun gözden düşmüş ve 20. yüzyılda çok az temsil edilir bir Shakespeare oyunu haline girmiştir. Genel olarak bu oyunu Shakespeare ile birlikte John Fletcher'in yazdığı kabul edilmektedir. John Fletcher Shakespeare'i takiben onun tiyatro trupu olan "Kral'ın adamları"' trupunda dramturg olarak görev yapmıştır. Bu ortaklaşa yazım için elde bir kesin belge bulunmamaktadır. Ancak delil olarak oyunun yazılış stili incelenmekte ve bazı ögelerin tipik Fletcher yazış stiline uyduğu açığa çıkmaktadır. Ancak bu Fletcher katkılarının birlikte yazım mı yoksa sonradan revizyon olarak elden geçirme mi şeklinde olduğu bilinmemektedir. Bu iki yazara atfedilen oyun kısımları şöyle ayrılmaktadır: Shakespeare'in basılı eserlerinin hiçbirinde temsil talimatı bulunmazken VIII. Henry oyunu basımında tek bir temsil talimatı verilmiştir. Oyun bir Prolog ile açılır ve hüviyeti verilmeyen bir kişi seyircilere hitab ederek bu oyunun bir ciddi eser olduğunu ve seyircilerin "şehrin başta gelen ve en mesut seyicileri" olduğunu ve "oyuncuların ellerinden geldiği kadar onları kederli yapmaya çalışacaklarını"ni söyler. Norfolk ve Buckingam dükleri ve Abergavenny Lord'nun arasında geçen konuşmalar ile açılır. Bunda konu hükûmet başidarecisi olan Kardinal Wolsey'in kendini beğenmişliği ve insafsızca kullandığı iktidar gücünden hep birlikte şikayet etmeleridir. Wolsey hizmetkarları ile birlikte sahnenin köşesine girip Buckingham Dükü'ne karşı olan düşmanlığını açıklar. Sonradan Wolsey'nin gayretleri ile Buckingham Dükü vatan hainliği sucu ile tutuklanır. İkinci sahne VIII. Henry'yi tanıtır ve onun gözde idarecisi olan Wolsey'e ne kadar fazla dayandığını gösterir. Kraliçe Katerin girer ve Wolsey'in vergi sistemini nasıl kendi yararına kullanıp görevini suistismal ettiğinden şikayet eder. Wolsey kendini müdafaa eder. Fakat Kral Wolsey'in koyduğu yeni vergi siyaseti kurallarını geri alır. Bu sefer Wolsey Kralın bu hareketinden kendinin mesul olduğu söylentisini yaydırmaya koyulur. Katerin Buckingham Dükü'nün tutuklanmasına da karşıdır. Fakat Wolsey baş hükûmet şahidi olan Buckhigham'ın teftiş görevlisini ifadelerini tekrarlamak üzere Kral huzuruna getirir ve bunları duyan Kral da Dükün yargılanmasını emreder. Wolsey tarafından verilen bir ziyafete Kral ve maiyetindekiler maskeli olarak kıyafet değiştirmiş olarak gelirler. Burada Kral Anne Bullen ile dans eder. Perdeyi iki ismi verilmeyen gentilmen açar; biri diğerine Buckingham Dükü'nün vatana ihanet sucu ile yargılanması haberlerini verir. Buckingham bu yargılama sonucu suçlu görülmüştür ve muhafızlar tarafında hapse götürülmekte iken sahnede görülür ve halka ve kendine bağlı olanlara veda eder. Onun ayrılmasından sonra yine iki gentilmen saray ve hükûmet hakkında dedikoduya devam ederek Wolsey'in Kraliçe Katerin'e karşı düşmanlığından bahsederler. Sonraki sahnede Wolsey'in Kralcçe Katerin'e karşı harekete geçmesini gösterir. Soylulardan Norfolk ve Suffolk hareketlerine tenkitçi gözle bakarken Wolsey, Kral'a Campeius ve Gardiner'i sunar. Campeius Wolsey'in Katerin'i yargılamak için kurduğu yargıçlar heyetine katılmak için özel olarak İngiltere'ye gelmiştir. Anne Bullen kendi hizmetinde olan Yaşlı Leydi ile konuşmaktadır. Anne Kraliçe'nin içinde bulunduğu zor durumda ona sempati duyduğunu bildirir. Tam o sırada Saray Nazırı Lord gelir ve Kralın Anne'i Pembroke Markizi yaptığını haber verir. Saray Nazırı Lord uzaklaştığı zaman Yaşlı Leydi Anne ile, Kral'in çok yakın olarak ilgisini çekip birden soylular arasında ilerlemesini biraz alaya alır. Çok iyi, sanki önceden prova edilmiş şekilde organize edilmiş ve Kral ve maiyetinin de bulunduğu, bir mahkeme duruşmasında Kraliçe sorguya tutulmaktadır. Kraliçe bunun Wolsey'in hileli oyunu sonucu ortaya çıktığını söyleyip duruşmanın sonuna kadar beklemeyi reddeder. Fakat Kral Wolsey'i korumaktadır ve bu mahkemenin kraliçe ile evliliğinin kendinde gayri-yasal olduğu şüphesi dolayısıyla ortaya çıktığını iddia eder. Campieius Kraliçe'nin bulunmadığı bir duruşma celsenin hukuksal olmayacağını söyler ve Kral'da istemeye istemeye duruşmanın gerilemesine karar verip celseyi kapatır. Wolsey ve Campeius nedimeleri arasında bulunan Katerin'e karşı çıkarlar; fakat Katerin kendine gösterilen menfi davranışları çok hissi olarak protesto eder. Soylulardan Norfolk, Suffolk, Surrey Dükleri ve Saray Nazırı Lord, Wolsey aleyhinde bir komplo hazırlamaktadırlar. Wolsey'in Papa'ya gönderdiği mektuplardan bir kısmını ele geçirip Kral'a göndermişlerdir. Bu mektuplar Wolsey'in ikili oyun oynadığının delilidir. Wolsey Krala Krlice Katerin'den boşanması için destek sağlarken Papa'ya bu planlanan boşanma aleyhinde olduğunu bildiren mektuplar yazmıştır. Kral bundan hiç hosşanmadığını Wolsey'e hemen söyler. Wolsey böylece ilk defa Kralın gözünden düştüğünü anlamıştır. Soylular Wolsey ile alaya başlarlar. Wolsey kendinin yakın takipcisi olan Thomas Cromwell'i bu sorunlara bulaştırmamak için Londra'dan uzaklaştırır. Böylece Wolsey görevinden düşünce Cromwell aynı göreve gelmeye baş aday olmaya devam edecektir. İki gentilmen tekrar sahneye dönüp Anne Bullen'in yeni kraliçe olarak tac giydirilmesini ve bunun için çok şaşaalı Katedrale gidiş ve dönüş alayları hakkında konuşup yorumlar yaparlar ve tam bu sırada bu alay sahneden geçer. Sonra üçüncü bir gentilmen gelip yeni saray dedikodularını onlara anlatır. Thomas Cromwell Kralın yeni gözdesi olarak baş idareci olmuştur ve İngiltere Canterbury Başpiskoposu Cranmer aleyhinde bir komplo hazırlamaktadır. Katerin hastalanmıştır ve dans eden ruhlar rüyası görür. Kardinal Campeius onu ziyarete gelir ve eski kraliçe Katerin boşanmalarına rağmen hala Krala sadık kaldığını ifade eder ve yeni kraliçeye iyi dileklerini gönderir. Kral çok korkan Cranmer'i huzuruna çağırır ve onu desteklediğini söyler. Fakat sonra Krallık Konseyinde Cramer'e saygısızlık gösterilir. Kral bu konsey üyelerini çağırıp onları azarlayıp Baspiskopos'un hala gözünden düşmemiş olduğunu ifade eder. Anne Bullen bir kız çocuğu doğurmuştur ve bu gelecekte Kraliçe I. Elizabet olacaktır. Oyunun son sahnelerinde Saray'ın Kapıcıbaşısı ve adamları bebek Elizabeth'in vaftiz edilme törenine katılmak için toplanan büyük ve çok hevesli kalabalığı nasıl kontrol edebileceklerinden şikayet ederler. Bu tören için bir daha şaşaalı alay sahneden geçer ve yeni doğan prensesin gelecekteki şanlı saltanatı için bir öncel oluşturduğu söylenerek oyun Epilog ile bitirilir. American Biographical Institute Amerikan Biyografi Enstitüsü (İngilizce: American Biographical Institute), 1967 yılında Amerika Birleşik Devletleri'nde kurulan biyografi yayınevidir. Birçok alanda önemli olduğuna karar verilen kişilere ödüller veya unvanlar vermektedir. Verilen unvan ve ödüllerden örnekler: BMP BMP, herhangi bir sıkıştırma yapmadan resmin özelliklerini tutan, Microsoft firmasına ait bir resim dosyası biçimidir. Sıkıştırma yapmadığı için PNG, JPEG gibi dosya biçimlerine göre çok daha fazla yer kaplar. Kütüklü, Silistre Kütüklü (, Çar Samuil), Bulgaristan'ın Silistre ilinin Tutrakan ilçesine bağlı bir köy. Silistre iline 80 km, Tutrakan ilçesine 25 km uzaklıktadır. Yüzölçümü 41.961 km²'dir. Köy, Türkiye'de Karadeniz iklimi etki alanı içerisindedir. Köy nüfusunun büyük çoğunluğu Türk'tür. 1877-1992 yılları arasında yapılan göç anlaşmaları gereğince Türkiye'ye göç vermiştir. Türkiye'ye gidenlerin büyük çoğunluğu, Kahramanmaraş (Eloğlu bugünkü adı ile Türkoğlu) ilçesi Kılılı köyü, Pazarçık ilçesi Köprüağzı köyü, Adana Sarıçam (Haruniye bugünkü adı ile Düziçi ilçesi), Ceyhan ilçesi Soysalı köyü, Bursa (il merkezi ve ilçeleri), Tekirdağ ili ve ilçeleri, İstanbul (Silivri) ilçesi ve köyleri, İzmir (ili ve ilçeleri), Çanakkale Kumkale köyü, Mersin Elvanlı, Sivas (Şarkışla) Kömürkaya köyü ve diğer birkaçı ise diğer bölgelere yerleşmiştir. Köy içerisinde yaşayan halkın büyük bir bölümü tarım ve hayvancılık ile geçimlerini sağlar. Seçildikleri yıllara göre belediye başkanları: Mineiro Carlos Luciano da Silva ya da kısaca Mineiro (d. 2 Ağustos 1975, Porto Alegre), Brezilyalı futbolcudur. TuS Koblenz formasını giymektedir. Mineiro, 2006 FIFA Dünya Kupası ve 2007 Copa América Brezilya'nın kadrosunda yer aldı. Balkondaki Mayalar Balkondaki Mayalar ya da Balkondaki Majalar (İspanyolca: "Las Majas en el balcón"), İspanyol ressam Francisco Goya'nın 1808 - 1812 yılları arasında çizdiği yağlı boya tablosu. Eser, şu anda özel bir koleksiyondadır. "Balkondaki Mayalar"'da Goya, iki majonun gözetimi altında balkondan gelip geçenleri izleyen iki mayayı resmetti. "Mayalardan" sağ tarafta olan hafifçe gülümsemektedir. Bu çok alışılmadık bir durumdur çünkü Goya'nın kadın figürleri çoğunlukla gülümsemez. Eser ilk olarak İspanyol Galerisi'nde sergilendi. 1860'larda ise Montpensier Dükü'nün koleksiyonundaydı. 1867 yılında Paris'te Salamanca Koleksiyonu'nda satışa sunuldu. Satış koleksiyonunun broşüründe "Kadınların Portreleri" olarak tanıtıldı. 1872 yılında ise bir yazar tabloyu "İki kararsız güzellik... Aşk için avlanıyorlardı" diyerek tanımladı. İspanyollar ise Goya'nın tablosundaki iki kadının da hayat kadını olduğuna inandılar. Goya uzmanı Nigel Glendinning, "Balkondaki Mayalar"'ın Goya tabloları arasında en fazla taklit edilen eser olduğunu iddia etti. Édouard Manet'nin 1868-1869 yıllarında yaptığı "Balkon" tablosunda "Balkondaki Mayalar"'ın etkisi görülür. Manet'nin bu tabloyu Paris'te satışa çıktığı sırada gördüğüne inanılır. Mary Cassatt da 1873 yılında bu iki eserden etkilenerek "Balkonda" isimli tablosunu yarattı. René Magritte'in yaptığı "Balkon" isimli tablo ise hem Manet'nin hem de Goya'nın "Balkon" tablolarına göndermeler içermektedir. New York'taki Metropolitan Sanat Müzesi'nde eserin Goya'ya ait olduğu düşünülen bir kopyası sergilenmektedir. Can't Take Me Home Can't Take Me Home, Amerikalı şarkıcı Pink'in ilk stüdyo albümüdür. Albüm 2 Nisan 2000 tarihinde LaFace Records tarafından yayınlandı. She'kspere ve Babyface gibi ünlü yapımcıların üzerinde çalıştığı albüm, 2000 yılında satışa sunuldu. Üç teklinin yayınlandığı albüm, Amerikan müzik listelerinde 26 numaraya kadar çıktı. Ancak albüm, sonraki yıllarda da satmayı sürdürdü ve Temmuz 2006'da sadece ABD'de Nielsen SoundScan'a göre 2.4 milyon kopya sattı. Albüm, Pink'in günümüze dek R&B olarak sınıflandırılan tek albümü olma özelliği taşır. Sanatçı bundan sonraki albümlerinde rock temasını kullanmasıyla tanınmıştır. Kibira Kibyra; Burdur ili’ne 110 km uzaklıktaki Gölhisar ilçesinin batısındaki Akdağ kütlesinin eteklerinde, Gölhisar ovasına hakim tepeler üzerinde bulunan Likya antik kentidir. Deniz seviyesinden ortalama yüksekliği 1100–1300 m arasında değişen kentin, Gölhisar Gölü ve ovayı baştan başa geçen Dalaman (İndus) Çayı’nın yanı sıra Böğrüdelik ve Deliyaraz Yaylaları’ndan gelen su kaynaklarına sahiptir. Tarım ve hayvancılığın gelişmiş olduğu bölge, aynı zamanda ovayı çevreleyen dağlar üzerinde geniş orman örtüsüne sahiptir. Kibyra; Kabalis ve daha sonraki adlandırılmasıyla Kibyratis bölgesinin merkezidir. Kuzeyde Frigya, batıda Karya ve Likya, doğuda Pisidya ile çevrelenen bu bölge, antik dönemden günümüze güneydeki limanları iç bölgelere bağlayan bir kavşak konumundadır. Kibyra ismi her şeyden önce Helence değildir. Anadolunun en eski halklarından olan Luvi diline ait bir isimdir. Amasyalı gezgin Strabon'un kayıtlarında, Kibyralıların Lidya'lı olduklarını söyler. Kibyra kent merkezi, birbirinden küçük yarlarla ayrılan, üç egemen tepelik üzerindedir. Tepelikler, küçük çakıl taşlarının zamanla birleşerek kaynaştığı konglomera özlüdür ve dolayısıyla kısmen aşınmışlardır. Kamu, sivil ve dini yapıların bu alan üzerinde belli bir bütünlük oluşturacak biçimde düzenlendiği görülür. Yaklaşık 405 hektar alana yayılmış kalıntılara sahip olan kentin siyasi ve ekonomik gücü, Helenistik dönem’den başlayarak Roma İmparatorluk Dönemi’yle doruk noktasına ulaşmıştır. Bugün büyük bölümü ayakta duran, Stadion, Tiyatro ve Meclis Binası, Agora önemli kamu yapılarıdır. Kabalia Bölgesi, antik kaynaklara göre; Pers egemenliği sırasında Kral Dareios’a, Lidya, Lasonia ve Hytenneia ile birlikte beş yüz talant gümüş vergi vermekle yükümlü olan Sardes Satraplığı’na bağlıdır. Kserkses’in Hellenistan Seferi sırasında ise, Maionia’da oturan ve Lasonia’lı diye çağrılan Kaba’lerin, Kilikia’lılar gibi donatıldıklarını ve Lydia’lıların eskiden Maionia’lılar adını taşıdıkları ve daha sonra eski adlarını unuttuklarını öğreniyoruz . Strabon ise; Kibyra’lıların Lydia’lıların soyundan olduklarını ve bunların Kabalis bölgesine gelerek Pisidia’lıları ele geçirip oraya yerleştikten sonra kenti, çevresi yaklaşık yüz stadion olan başka bir yere taşıdığını söyler. Antik kaynaklar; MÖ 189’da Roma’nın Magnesia Zaferi sonrası Roma’lı general Manlius Vulso’nun Antiokhos’a yardım eden Galatlar’a karşı çıktığı ceza seferinin, bir tür haraç seferine dönüp, C. Helvius komutasında 4000 piyade ve 300 süvariden oluşan bir birliği Kibyra tyranının boyun eğip eğmeyeceğini anlamak için bölgeye yollamasından bahseder. Roma’nın Kibyra tyranından 500 talent istemesine karşın, Moagetes kontrolündeki Alimme ve Sylleum kentlerinin kötü durumu nedeniyle 25 talent verebileceğini söyler. Ancak C. Helvius tehtidkar davranması ve yapılan pazarlıklar sonucu 100 talent ve 10.000 medimni buğday vermeye mecbur kalır. Alimme ve Sylleum şehirlerinin isimlerinden ve varlıklarından şüphe edilmektedir. Tetrapolis’in o zamanlar ortada olmadığı açıktır. İkinci yüzyılın sonlarına doğru belirgin olmayan bir tarihte kurulduğu düşünülmektedir. Bubon, Balbura ve Oineanda şehirlerinden oluşan Tetrapolis’te, Kibyra’nın iki oy, diğerlerinin ise bir oy hakkı vardı. Çünkü Kibyra 30.000 piyade 2000 at çıkarabiliyordu. Burası daima tyranlar tarafından idare edildi. Ancak MÖ 84'te Sulla’nın teğmeni olan Murena, Kibyra tyranı Moagetes II’nin hükümdarlığına son verdi. Bubon ve Balbura’yı Likya'ya bağlamasıyla, Kibyra Asia Eyaleti’ne dahil edildi. Olayı anlatan Strabon, Oineanda'ya değinmese de bu şehir de diğerleri gibi Lykia’ya bağlanmış olmalıdır, zira imparatorluğun Lykia Eyaleti’nde yer almıştır. Augustus’tan itibaren Province Asia’daki eyaletlerin daha iyi yönetimi için dokuz Conventus’a (yargı bölgesi ya da dini merkezler) bölündü . Başşehri Laodikeia olan ve yirmibeş şehrin yargı merkezi konumundaki Kibyra Conventus’unun, kaza yetkisi Asia’dakilerin en genişi sayılmaktadır. Kibyra Conventus’una dahil olan bazı önemli kentler; Laodikeia, Hydrelitae, Themisones, Hierapolitae, Keretapa, Takina, Erizeni, Phylakaion, Kolossai, Mossyna, Attaudda, Kidramos, Adada, Sebastopolis’tir. Asia Eyaletinin önemli bir parçası olan kent, M.S. 23’de geçirdiği büyük depremle önemli ölçüde tahrip olmuşsa da, İmparator Tiberius’un yardımlarıyla tekrar imar edilmiş ve kent imparatora şükranlarını belirtmek için ismini “Caiseria Cibyra” olarak değiştirmiştir. MÖ 43‘de Likya bir Roma eyaleti olduğunda, daha önce Asia Eyaleti sınırlarında olan kentin, Likya Eyaletin bir parçası haline geldiği anlaşılmaktadır. Strabon; Kibyra’lıların Pisidya, Solym, Hellen ve Lidya dilleri olmak üzere dört dil kullandıklarını, demir işçiliği ve kakmacılıkta usta olduklarını aktarır. Ayrıca epigrafik ve arkeolojik araştırmalar sonucunda, dericilik ve seramik üretiminde önemli bir merkez olduğu anlaşılmıştır. Thomas Corsten: Kibyra 1997, in: 16. Araştırma Sonuçları Toplantısı (Ankara 1999) I 387-390. Kibyra 1998, in: 17. Araştırma Sonuçları Toplantısı (Ankara 2000) I 215-216. Kibyra 1999, in: 18. Araştırma Sonuçları Toplantısı (Ankara 2001) I 255-256. Kibyratis in Antiquity, in: Anatolian Archaeology 7 (2001) 17. Die Inschriften von Kibyra, 1. Die Inschriften der Stadt und ihrer näheren Umgebung. Bonn, Habelt 2002 (Inschriften griechischer Städte aus Kleinasien 60) ISBN 3-7749-3034-1 Kibyratis in Antiquity, in: Anatolian Archaeology 8 (2002) 20. Kibyra 2001, in: 20. Araştırma Sonuçları Toplantısı (Ankara 2003) II 83-84. Kibyratis in Antiquity, in: Anatolian Archaeology 9 (2003) 26-27. Kibyra 2002, in: 21. Araştırma Sonuçları Toplantısı (Ankara 2004) I 229-234. Kibyratis in Antiquity, in: Anatolian Archaeology 10 (2004) 22-23. Kibyra 2003, in: 22. Araştırma Sonuçları Toplantısı (Ankara 2005) Kibyratis in Antiquity, in: Anatolian Archaeology 11 (2005) Estates in Roman Asia Minor: the case of Kibyratis, in: St. Mitchell/C. Katsari (Hrsg.), Patterns in the Economy of Roman Asia Minor, Swansea 2005, 1-52. Kibyra 2004, in: 23. Araştırma Sonuçları Toplantısı (Ankara 2006) I 19-20. George E. Bean: Notes and inscriptions from the Cibyratis and Caralitis, in: Annual of the British School at Athens 51 (1956) 136-149. Daria De Bernardi Ferrero: Teatri classici in Asia Minore, 1: Cibyra, Selge, Hierapolis. Rom 1966. Rosalinde A. Kearsley: A Leading Family of Cibyra and some Asiarchs of the First Century, in: Anatolian Studies 38 (1988) 43-46. S. S. Başer: 1988-89 Yılları Kibyra Kurtarma Kazıları [Rettungsgrabung in Kibyra, 1988-89], in: I. Müze Kurtarma Kazıları Semineri, Ankara 19 - 20 nisan 1990 (Ankara 1991) 235-260 Rosalinde A. Kearsley: The Asiarchs of Cibyra again, in: Tyche 11 (1996) 129-155. N. P. Milner: An Epigraphical Survey in the Kibyra-Olbasa Region conducted by A. S. Hall, British Institute of Archaeology at Ankara Monograph No. 23, London 1998. ISBN 1-898249-10-5 Dirk Erkelenz: Zur Provinzzugehörigkeit Kibyras in der römischen Kaiserzeit, in: Epigraphica anatolica 30 (1998) 81-95 Sarah Japp: Die lokale Keramikproduktion von Kibyra. In: Rei Cretariae Romanae Fautores Acta 39 (2005) 237-241. Ş. Özüdoğru - E. Dündar, "Kibyra Geç Roma -Erken Doğu Roma Mühürlü Unguentariumları", OLBA XV, 2007. H. A. Ekinci- Ş. Özüdoğru - E Dökü - G. Tiryaki, "Kibyra 2006 Kazı Çalışmaları", ANMED 2007/5. Özüdoğru Ş., Dökü F. E., ‘‘Kibyra 2009 Yılı Çalışmaları’’, Anmed 2010 - 8, (2010), 37 – 45. Kaya C.M., "Kibyra Kenti Mimari Bezemeleri", Akdeniz Üniversitesi, Sosyal Bilimler Enstitüsü, (Yayınlanmamış Yüksek Lisans Tezi) Antalya,2011 Tarkan, D.,"Kibyra Kabartmalı Sunakları, Tip, Biçem ve Atölye", Akdeniz Üniversitesi, Sosyal Bilimler Enstitüsü, (Yayınlanmamış Yüksek Lisans Tezi) Antalya, 2011 Metin, H.,"Kibyra Kandilleri" Atatürk Üniversitesi, Sosyal Bilimler Enstitüsü, (Yayınlanmamış Doktora Tezi) Erzurum, 2012 HÃ¼seyin Cavid Hüseyin Cavit (d. 24 Ekim 1882, Nahçıvan - ö. 5 Aralık 1941, Magadan) Azerbaycan şairi ve oyun yazarıdır. 1882 yılında Nahçıvan’da Şahtahtı köyünde doğmuştur. Öğrenimine Nahçıvan’da medresede başladı; orta eğitimini Mekteb-i terbiye adlı yeni usullu okulda almıştır (1896-1900). 1900-1904 yıllarında Tebriz’in Talibiye medresesinde eğitimine devam etmiştir, bu arada şiddetli göz ağrımasından dolayı tahsilini bırakıp halı kilim ticareti ile uğraştı. Tebriz'den döndükten sonra 1906'a kadar Gürcistan'da (Kahetiya'da) yol yapan bir şirkette muhasebecilik yaptı. Babasının vasiyeti üzerine ağabeyi Şeyh Muhammed Cavid'i İstanbul'a tahsile yolladı. Hüseyin Cavit yüksek tahsilini İstanbul Üniversitesi Edebiyat Fakültesi'nde almıştır (1906-1910). Azerbaycan'a döndükten sora Nahçıvan, Gence, Tiflis ve 1915 yılından itibaren de Bakü’de dil ve edebiyat öğretmenliği yapmıştır. Dönemin rejimine uygun eserler yazmadığı için 1937'de önce tutuklandı daha sonra Uzak doğu'ya sürüldü. 1941 yılında İrkutsk'un Tayşet şehri Şevçenko köyünde öldü. Ölüm sebebi olarak ayak donmasına bağlı sepsis ve kalp durması gösterilmiştir. Doğumunun 100. yılında Haydar Aliyev tarafından naaşı Sibirya’dan Nahçıvan’a getirtilmiş ve adına anıt mezar dikilmiştir. Eserlerinin çoğunu Türkiye Türkçesine yakın bir dille yazmıştır. HÃ¼seyin Cavid filmi Aspro Kastro (Yunanca: Aspro Kastro = Beyaz Kale) Akhisar ilçesinin ortaçağdaki ismi. Kelime anlamı "beyaz kale"dir. Kentin antik çağdaki ismi Thyateira iken, Aspro Kastro adını Bizans döneminde kenti çevreleyen beyaz surlar nedeniyle aldığı belirtilmektedir. Surlara ait kalıntılar günümüze ulaşamamıştır. Buna rağmen kentin günümüzdeki ismi bu tarihsel gerçeğin bir devamıdır. 14. yüzyılda Saruhanoğulları Beyliği ile Türklerin egemenliğine giren kent, Türkçe ismi Akhisar'ı bu surlardan almıştır. Tours FC Tours Football Club, Fransız futbol kulübü. Indre-et-Loire bölgesindeki Tours kentinin takımı olarak 1919 yılında kurulmuştur. Forma renkleri mavi-siyah olan kulüp, maçlarını 13.000 kişi kapasiteli Stade de la Vallée du Cher'de oynamaktadır. Brandon Soo Hoo Brandon Soo Hoo "(2 Kasım 1995, ABD)" SAG'a bağlı Amerikalı sinema ve dizi oyuncusu. Brandon Soo Hoo 2 Kasım 1995 tarihinde Pasadena, Kaliforniya'da doğdu. Oyunculuk kariyerine 2006 yılında 10 yaşında iken "Toys "R" Us, Land Rover" ve "ExxonMobil"'in tanıtım reklamlarında rol alarak başladı. 2007 yılında televizyon yapımları Susam Sokağı ve Disney Kanalı'nın "What’s the Word" programlarında yer aldı. 2007 yılında Ben Stiller'ın yönetmenliğini yaptığı Tropik Fırtına filminde başarılı bir oyunculuk sergiledi. Filmde Ateş Saçan Ejderhalar çetesinin acımasız genç lideri Tran rolünü oynarken Ben Stiller, Robert Downey Jr., Jack Black, Tom Cruise ve Nick Nolte gibi değerli oyuncularla çalıştı. 2008 yılında "Young Storm Shadow" rolüyle Stephen Sommers'ın yönetmenliğini yaptığı "" filminde rol aldı. Bu filmde de Channing Tatum, Brendan Fraser ve Sienna Miller ile çalışma fırsatı buldu. Soo Hoo; kısa film olan "Chico’s Kidz" ve "Half & Half" televizyon dizisinde rol aldı. "My Name is Earl" ve "'Til Death" televizyon dizilerinde ise küçük roller oynadı. Soo Hoo beş yıl boyunca tekvando öğrendi ve siyah kuşak sahibi oldu. Savunma sanatları öğrenimini geliştiren oyuncu, Wing Chun Kung Fu öğrenmeye devam etmektedir. Ailesiyle birlikte yaşayan oyuncunun Britney adında tek bir kızkardeşi bulunmaktadır. TRT Anadolu TRT Anadolu, TRT ile Yerel ve Bölgesel Televizyonlar Birliği'nin ortak projesidir. 28 Ekim 2010'da açılışı yapılmıştır. 19 Temmuz 2012 tarihinden itibaren Yerel ve Bölgesel Televizyonlar Birliği ile ortaklığını bitirerek Diyanet İşleri Başkanlığı ile ortak yayına başlamıştır. Günün 8 saatinde TRT Anadolu logosu ile, diğer 16 saatinde ise hem TRT Anadolu hem de TRT Diyanet logosu ile yayın yapmaktadır. 8 Temmuz 2013 tarihinde TRT Anadolu tamamen kapanmış yerini 24 saat yayın yapan TRT Diyanet'e bırakmıştır. Mancini Alessandro Faiolhe Amantino veya tanınan adıyla Mancini (d. 1 Ağustos 1980, Ipatinga), Brezilyalı futbolcudur. Futbol hayatına Atlético Mineiro kulübünün altyapısında başlayan oyuncu, Inter ve Milan gibi İtalyan takımlarında da top koşturmuştur. Şu anda futbola başladığı takım olan Atlético Mineiro'da forma giymektedir. There You Go "There You Go", Amerikalı şarkıcı Pink tarafından "Can't Take Me Home" albümü için kaydedilen bir şarkıdır. Albümün ilk teklisi olarak piyasaya sürülmüştür. ABD "Billboard" Hot 100'de 7 ve İngiltere'de 6 numaraya yükselmiştir. Şarkının yazarlığını Pink, Kevin "Shekspere" Briggs ve Kandi Burruss; yapımcılığını Kevin Briggs üstlenmiştir. Pink'in solo sanatçı olarak yayımladığı ilk teklisidir. Şarkı, Avustralya'da büyük hit hâline gelmiş, 70,000 kopya satarak platin plak kazanmıştır. Jay Baruchel Jonathan Adam Saunders "Jay" Baruchel (d. 9 Nisan 1982) Kanadalı aktör. Baruchel Ottawa, Ontario'da yazar Robyne ve antikacı Serge Baruchel'in oğulları olarak doğdu. Taylor adında küçük bir kızkardeşe sahiptir. Babası Yahudi, annesi ise bir katoliktir. İrlandalı kökenlere sahiptir. Oyunculuğa 1996 yılında yerel televizyon dizileri "My Hometown" ve "Popular Mechanics for Kids" ile başlamıştır. "Popular Mechanics for Kids"'da Elisha Cuthbert ile birlikte rol almıştır. Baruchel 2000 yılında Cameron Crowe'un Oskar ödüllü "Almost Famous" filminde rol aldı. Daha sonra Judd Apatow'un kısa ömürlü "Undeclared" adlı televizyon dizisinde oynadı. Roger Avary'nin "The Rules of Attraction" adlı 2002 yapımı filminde rol aldı. 2004 yılında Clint Eastwood'un "Million Dollar Baby" adlı filminde rol aldı. Başarılı performansından sonra "Nemesis Game" ve "Fetching Cody" filmleriyle, Don Johnson'la birlikte "Just Legal" dizisinde ve 2005 yılında Emmy ödülü adayı "Numb3rs" dizisinde rol aldı. Daha sonra "Knocked Up", "I'm Reed Fish" ve "Just Buried" filmlerinde oynayan aktör çıkışını 2008 yılında gösterime giren Tropik Fırtına filmiyle yakaladı. Ben Stiller'ın yönettiği filmde Jack Black, Nick Nolte, Steve Coogan ve Robert Downey Jr ile çalışma fırsatı yakaladı. Aktör aynı yıl "Nick and Norah's Infinite Playlist" filminde de gözükürken, "Fanboys", "She's Out Of My League" ve "How to Train Your Dragon" filmlerinin kadrolarında yer aldı. Erebuni (ilçe) Erebuni (Ermenice: Էրեբունի), Ermenistan'ın başkenti Erivan'ın ilçelerinden birisidir. Bu ilçede Urartu zamanlarına dayanan Erebuni Kalesi'nin harabeleri bulunmaktadır. 4.841 hektarlık yüzölçümlü olan Erebuni, şehrin güneydoğusunda bulunmaktadır. 119.800 kişi nüfusu var. Erebuni ilçesi 5 tane mahalleye bölündürülmektedir: Erebuni, Nor Areş, Sari Tağ, Vardaşen, Muşavan ve Verin Jraşen. Ekim 1990'dan beri Erebuni'nin başkanı Mher Sedrakian'dır (d. 8 Haziran 1951; Ermenice: Մհեր Սեդրակյան). Fatih Atik Fatih Atik (d. 25 Haziran 1984, Gleizé), Fransız-Türk futbolcudur. Orta saha pozisyonunda görev almaktadır. Fatih Atık 1984 yılında Fransa'ya göç etmiş bir ailenin çocuğu olarak dünyaya geldi. 7 yaşında Montpellier'in altyapısına yazılan Atık, 10 sene bu takımın altyapısında forma giydi. Montpellier'de 2003-2004 sezonunda profesyonel futbol hayatına başladı. Fatih genellikle orta sahanın sağında oynamasına karşın zaman zaman sağ-iç olarak da çift yönlü ortasaha oyuncusu oynamasıyla dikkat çekti. 2003-04 sezonunda Gerard Bernardet yönetimindeki Montpellier'de Guingamp karşısında son 3 dakikada çıktı. Sezon boyunda 6 lig karşılaşmasında süre alan Atik, toplam 175 dakika görev yaptı. 2004-05 sezonunda da ilk haftalarda görev yapamayan Atik, takımın başına Jean-Francois Domergue'in getirilmesiyle 7.haftada oynanan SC Armiens karşılaşmasında Guillaume Moullec'in yerine oyuna dahil olarak o sezonki ilk maçına çıktı. Atik, 18.haftada oynanan Laval maçında ilk golünü kaydetti. Sezon boyunca 32 maça çıkıp 6 gol kaydetti. Bir sonraki sezon ise Valéry Mézague ve Mehdi Taouil'in formayı kapmasıyla az süre bulan Atik, ligin ilk haftasında Le Havre maçında gol atarak başlayıp, sezon boyunca sadece 14 maçta görev yapabildi. Atik, ilk maçına FC Gueugnon karşısında 2.haftada çıktı. İlerleyen haftalarda Víctor Montaño ile en çok dikkat çeken isimlerden biri oldu. Atik sezon boyunca 27 maçta görev yaptı. Sezonun bitimiyle Sivasspor ile 3 yıllık sözleşme imzaladı. 2007-08 sezonunda da takımla devam eden Atik, yeni teknik direktör Rolland Courbis tarafından şans bulamadı. 2007-08 ara transfer döneminde ise bonservissiz olarak Tours FC takımına transfer oldu. 2007- 08 sezonunda 2. yarıda 17 maça çıkıp 4 gol atan Atik, 2008-09 sezonunda ise 40 maça çıkıp 6 gol atarak kariyer rekoru kırdı ve en çok maç yaptığı sezonu yaşadı. Atik o sezon 8 tanede asist yaptı. Olivier Giroud, Gaëtan Bong ve Laurent Koscielny gibi oyuncularla Daniel Sanchez'in takımında forma giydi. 2009-10 sezonunda ise 2.hafta oynanan Dijon maçında attığı 1 gol ve 1 asist ile sezonun kendi adına ilklerini yaşayan Atik, 37 maça çıktı, 7 gol attı ve 9 asist yaptı. 2010-11 sezonunda sözleşmesi sona eren Atik, US Boulogne takımına transfer oldu. Laurent Guyot'un takımında tam 37 maça çıkan oyuncu, 2 gol attı ve 5 asist yaptı. 2011-12 sezonunda ise Guingamp'a transfer olan Fatih Atik, 3 yıllık sözleşme imzaladı. Ligin ilk haftasında oynanan Châteauroux maçıyla ilk maçına çıkan Fatih, Jocelyn Gourvennec yönetimindeki takımda Mustapha Yatabaré ve Bakary Koné ile takımın dikkat çekenlerinden biri oldu. Sezon boyunca 40 maça çıkan oyuncu, 5 gol atarken 4 asist yaptı ve 9 gole direkt etki etti. Fatih Atik bu takım formasıyla ilk golünü Monaco'ya 11.haftada attı. 2012-13 sezonunda ise 34 maça çıktı 5 gol attı ve 6 asist yaptı. 2013-14 sezonunda ise takımıyla Ligue 1'e yükselen Atik, Jocelyn Gourvennec'in takımında kariyerindeki ilk Ligue 1 maçına Marseille karşısında Ağustos 2013'te çıktı. 7.haftada oynanan Sochaux maçında kendi adına ilkleri yaşayan Atik, o maçta hem ilk golünü attı hem de ilk Ligue 1 asistini yaptı. Sezon boyunca 33 maça çıkan oyuncu, 3 gol attı ve 5 asist yaptı. Aynı zamanda o sezon Fransa Kupası olan Coupe de France'ı da takımıyla kazandı. 2013-14 sezon sonunda sözleşmesi biten Fatih Atik, Trabzonspor'un dikkatini çekti ve Óscar Cardozo, Kevin Constant, Sefa Yılmaz ve Deniz Yılmaz gibi oyuncuları transfer eden takım ile 2 yıllık sözleşme imzaladı. Yapılan açıklamada oyuncuya 2014-15 futbol sezonu için 1.710.000.-TL garanti ücret ve 14.250.-TL maçbaşı ücreti,2015-16 futbol sezonu için 1.140.000.-TL garanti ücret ödeneceği açıklandı. Trabzonspor'da istenilen performansı sergileyemeyen Atik, 2016 yılında süresiz kadro dışı bırakıldı. Trabzonspor'da 2015/16 sezonunun büyük bölümünde kadro dışı kalan Atik, sözleşmesinin sona ermesinden sonra 2016/17 sezonunda Süperlig'e yeni çıkan Kardemir Karabükspor ile 2 yıllık sözleşme imzaladı. Most Girls "Most Girls", Amerikalı şarkıcı Pink tarafından "Can't Take Me Home" albümü için kaydedilen bir şarkıdır. Albümün ikinci teklisi olarak piyasaya sürülmüştür. ABD "Billboard" Hot 100 listesinde 4 numaraya çıkmış ve platin plak kazanmıştır. Böylece "Get the Party Started" parçasıyla birlikte, "So What" parçasından sonra bu listede en yüksek başarı gösteren şarkısı olmuştur. Ayrıca Avustralya'da da Pink'in en büyük hitlerinden biri hâline gelmiştir. Avustralya listelerinde zirveye ulaşmış ve platin plak kazanmıştır. Volga TamÃ¶z Volga Tamöz (d. 12 Mart 1976, İstanbul), Türk müzik yapımcısı. Sanatçı birçok albüm ve projede besteci ve aranjör olarak çalışmalarıyla tanınmaktadır. İlkokul eğitimi sırasında özel müzik dersleri alan Volga Tamöz, İstanbul Şehir Tiyatroları'nda 3 yıl tiyatro eğitimi aldıktan sonra, İstanbul Teknik Üniversitesi Türk Musıkisi Devlet Konservatuvarında, ilk öğretim sonrası akademik müzik eğitimine başladı. Altı yıl süren Çalgı Eğitim Bölümünü başarı ile bitirdi. Türk Tasavvuf Müziğinin önemli enstrümanı olan ney sazı eğitiminide; Fuat Türkermen, Salih Bilgin ve Niyazi Sayın gibi hocalardan aldı. Çok sesli (polifonik müzik) müziğe karşı olan ilgisinden dolayı Kompozisyon eğitimini hedefleyen Volga Tamöz İstanbul Teknik Üniversitesi Devlet Konservatuvarı kompozisyon bölümünü kazanarak 2002 yılında mezun oldu. 2007 yılında Haliç Üniversitesi'nde Yüksek Lisans Programını bitirerek, akademik eğitimini tamamladı. Eğitimiyle beraber popüler müzik yaşantısında aynı paralellikte devam ettiren Volga Tamöz, 15 yıldan bu yana birçok projede besteci, aranjör, müzik direktörü ve prodüktör olarak görev almıştır. Volga Tamöz, yakın geçmişte "Yazz Records" isimli Müzik Prodüksyon şirketini kurdu. Splendid Isolation Splendid Isolation, Macar müzisyen Yonderboi tarafından yayınlanan üçüncü albümüdür. İlk kez 13 Aralık 2005 tarihinde Mole Listening Pearls etiketiyle satışa sunulmuştur. "Splendid Isolation" albümünün "Were You Thinking of Me?" ve "People always talk about the weather" adlı parçaları çıkış şarkılarıdır. Albüm, 2005 yılının sonlarında kaydedilmiş, prodüktörlüğünü Yonderboi ve Junkie XL üstlenmiştir. Ayrıca albümde Macaristan'da tanınan Imre poniklo, Kutzora Edinát gibi birçok sanatçı yer aldı. You Make Me Sick "You Make Me Sick", Amerikalı şarkıcı Pink tarafından "Can't Take Me Home"