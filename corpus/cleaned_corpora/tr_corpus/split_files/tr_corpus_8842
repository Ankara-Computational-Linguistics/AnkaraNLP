Moltisanti The Departed'ın soundtrack albümünü arabasında çalarken, bu parçayı dinledi. Van Morrison'ın 2007'de çıkardığı toplama albümü "Van Morrison at the Movies"'de de şarkıya yer verildi. 7 Temmuz 2008'de Morrison, şarkıya konserlerinde yer vermeye başladı. Waters, 1991 yılında, "Gitar Efsaneleri" festivalinde İspanya'da, şarkıyı seslendirdi. Ona Bruce Hornsby eşlik etti. Ayrıca, Los Angeles'ta 1992'de Waldon Woods destek konserinde de Don Henley ile birlikte söyledi. 1999-2000'de Waters'ın orkestrasında yer alan Doyle Bramhall II ve Snowy White, Gilmour'ın vokallerini ve gitar sololarını üstlendiler. 2002'de bu rolü Chester Kamen ve Snowy White üstlenirken, 2006-2007 konserleri sırasında Dave Kilminster, Jon Carin ve Snowy White, Waters'a eşlik ettiler. Farklı Pink Floyd'u anma albümleri bu şarkıyı içerir. Örnek olarak, Luther Wright and the Wrongs'un 2001 yılında çıkan "Rebuild the Wall", Patricia Maertens'in 2002'de çıkan "Echoes of Pink", Graham Parker'ın 2003'te çıkan "A Fair Forgery of Pink Floyd", Billy Sherwood ve Yes grubu üyeleri Chris Squire ve Alan White'ın ortak çalışması "Back Against The Wall" (2005) verilebilir. Anathema, The Sisters of Mercy, Dream Theater gibi gruplar konserlerinde şarkıyı seslendirdiler. Staind şarkının akustik versiyonuna toplama albümleri The Singles: 1996-2006'da yer verdi. İngiltere listelerinde en yüksek rakama erişen yorum ise Scissor Sisters'ın 2004 yılında disko tarzında yaptığı versiyonu oldu. Şarkı listelerde 10 numaraya kadar çıktı. Bu grubun da ilk hiti oldu. Şarkının bu hali pek çok Floyd hayranını kızdırsa da David Gilmour ve Nick Mason gruptan hoşlandıklarını açıkladılar. Roger Waters ise, grubu yorumlarından ötürü kutladığını açıkladı. Grubun solisti olan Shears, Gilmour'la birlikte Comfortably Numb söylemesi için 2006'daki konserlere davet edildi. Fakat bu ortaklık son dakikada iptal oldu. 2005'te Dar Williams, şarkının gitar solosuz bir versiyonunu "My Better Self" isimli albümünde seslendirdi. Şarkıda Ani DiFranco ile düet yapan Williams, "Bu şarkıyı bir kadının kaydetmesi gerektiğine inanıyordum, bu yüzden söylemeye karar verdim. Fakat başka bir kadına ihtiyacım vardı. Ani benim rüyalarımdaki yorumcuydu" dedi. Çiniligöl Çiniligöl, Bolkar Dağları'nda yer alan buzul göllerinin en büyüğüdür. Kuaterner zamanının Pleistosen döneminde Anadolu'nun yüksek dağlarında oluşmuş buzul gölüdür. Aladağlar ve Bolkar dağları üzerinde buzul aşınması ile oluşmuş sirk gölleri yer almaktadır. Akgöl, Alagöl, Çiniligöl, Yedigöl, Karagöl bölgedeki sirk göllerinin başlıcalarıdır. 2.600 metre rakımdaki göl, Niğde ili Ulukışla ilçesi sınırları içerisinde yer alır. Niğde ili göller bakımından zengin olmamakla beraber oluşum ve gelişimleri birbirinden farklı göllere de sahiptir. Mersin'in Çamlıyayla ilçesinden de buraya ulaşım vardır. 21.330 m'lik. yüzölçüme sahiptir.Niğdede 2.600 m yükseklikte yer alan 100 m derinliğe sahip buzul gölüdür. Yeraltı suları ve karların erimesi ile beslenir. Suyu içmeye elverişlidir. Orta Torosların bir diğer uzantısı olan Bolkar Dağları’nın en yüksek kesimi (Medetsiz zirvesi-3524 m) ve göllerin bulunduğu alan da Niğde il sınırları içerisinde kalmaktadır. Dağlık alana giden en kolay ulaşım yolu da Niğde-Ulukışla-Darboğaz üzerinden sağlanmaktadır. T.C. Turizm Bakanlığı, “Kış Turizm Merkezi” kapsamında Bolkar Dağları’nı da değerlendirmeye almıştır. Pek çok buzul gölünün bulunduğu Bolkarlar’da Karagöl ve Çinigöl mutlaka görülmeye değer güzelliklere sahiptir. Dünyada sadece Toros dağlarında bulunan Toros kurbağasının yaşam alanıdır.Kenarları çayırlık dağ göllerinde yaşar. Şimdilik dünyada bilindiği tek yer Ulukışla Toroslarında 2560 m yükseklikteki Karagöl’ dür. Ayrıca bu gölden 100 m daha yüksekteki ve daha küçük olan Çinili Gölde ender olarak görülmesinin nedeni göl etrafındaki çayırlık kısmın yok oluşudur. Böylece çok sıcak yaz aylarında bile serinliğine doyum olmayan bu yüksek yayla gölünde yaşamını milyonlarca yıldan beri sürdürmektedir. Halk arasında diğer isminin dipsiz olarak bilindiği ve dipten kaynadığı sanılıp, siyaha çalan lacivert bir rengi vardır. Buzulların aşındırdığı ofiyolitik kayaçlar içerisinde oluşan bu göllerin siyah bir görünüme sahip olması nedeniyle çoğu Karagöl veya Çini(Çinili) göl isimleriyle tanınmaktadır. Bolkar Dağları üzerinde oldukça derin sirk çukurlukları olmasına rağmen Karadeniz bölgesinin yüksek kesimlerindeki gibi buzul göllerinin çok fazla olmamasının nedeni sahanın kireçtaşlarından meydana gelmesidir.Buzullaşma sonrasında suların düdenlerden boşalmasıyla göl oluşamamaktadır. Kuzeye bakan sirklerin en karakteristik olanları Eğerkaya ve Medetsiz Tepe kuzeyindeki sirk havzalarıdır. Eğerkaya tepesinin kuzeyindeki buzul toplanma havzasında batıda Çiniligöl ve Karagöl sirklerinden hareket eden buzullar doğudan ve güneyden gelen buzullarla birleşerek yaklaşık 200 metrelik bir eşiği geçer ve Meydan Yaylası' nın içinde bulunduğu buzul vadisine ulaşırlar. Sadece burada 9 tane sirk bulunmaktadır. Bunlar içerisinde en derin ve karakteristik olanları Çiniligöl ve Karagöl sirkleri olup her ikisinin içerisinde de sirk gölü mevcuttur. Bolkar Dağlarında buzul gölü olarak Çiniligöl dahil, yaklaşık 15 civarında buzul gölü bulunmaktadır. Zirve tırmanışları Bolkar Dağları‘nda ayrı bir öneme sahiptir. Tırmanış için seçilen kamp yeri kuzeyde Karagöl veya Çinili göl olur. Göl çevresi yaz aylarında da kamp sporuna olanak sağlamaktadır. Bolkarkar‟daki Akgöl, Karagöl, Çinigöl; Aladağlardaki Karagöler, Dipsizgöl, Yedigöller, trekking ve dağcılık faaliyetleri amacıyla dağ turizmi açısından önemli buzul göllerdir. Çiniligöl'ün yanında, rakım olarak 50 m aşağısında, Karagöl vardır. Karagöl; Darboğaz köyüne 8 km, Maden köyüne ise 15 km uzaklıkta olup karayolu ile rahatça ulaşılabilir.2650 m rakımlı bu gölün çevresi, yaz aylarında geceleri 5 °C civarındadır. Ana Ardıç Tabiat Anıtı Ana Ardıç, Çamlıyayla'dan kuzeye doğru yaklaşık 20 km. kadar gidildiğinde Bolkar Dağları eteğinde ve Kadıncık vadisinin kuzeyinde bulunan anıt ağaç. Bugün 1107 yaşında, 22 metre boyunda ve 3,5 metre çapında bir ağaçtır. Ana Ardıç'ın yanındaki kütüğe çakılan Milli Parklar tabelasına göre: Cehennemdere Cehennemdere Mersin'in Çamlıyayla ilçesinde bir akarsudur. Bir gözü Çocak dere vadisi tarafından, diğer gözü fındıklıdan gelen sular su çatı denen bölgede birleşir, bu suda bol sayida kirmizi benekli alabalik yetisir, su çatından devam eden su pinarlı bük ten geçer. Cehennemdere, başlangıç olması yönüyle Bolkar Dağları'nın güney yamaçlarında görülür. Irmak birkaç dere ve gür kaynakla beslenir. Birçok boğazdan geçer, yeni kaynak sularını toplayarak daha aşağıda derin bir boğazda yerin altına dalar ve ileride daha hızlı akarak yer yer çağlayanlar halinde düşerek, yine derin ve dar boğazlardan geçerek,pamukluk mevkiinden geçer ve pamuklıuk barajı bu su ile beslenir ileride Kadıncık deresi ile birleşir. Cehennemdere vadisi çok aşağıda dar ve derin bir görünüm sergilemektedir. Sebil kasabasına yaklaşık 6 km uzaklıktadır. Bu vadiye stabilize yoldan inilmekte ve burada ulaşım açısından güçlük yaşanmaktadır. Cehennemdere vadisinin derinliği 400-600 metre arasında değişir. Yemyeşil örtüyle sarılı vadiye indikten sonra derenin kaynağına doğru 3 km sonra yol biter. Cehennemdere vadisinde yemyeşil örtünün, çeşitli çam türleri (Kızılçam–Karaçam), meşe, Toros Göknarı ile az da olsa çalı türü formasyonlarından oluştuğu görülmektedir. Ayrıca çeşitli hayvan türlerini bünyesinde barındırmakla birlikte, Toros Kartalının ayrı bir yeri olduğunu söyleyebiliriz. Run Like Hell Run Like Hell Pink Floyd'un "The Wall" albümünden bir şarkı ve albümün üçüncü single'ıdır. Şarkı "The Wall" albümündeki üç Waters / Gilmour şarkısından biridir. Şarkı, ana kahraman Pink'in gördüğü bir halisünasyonda kendisini bir faşist lider olarak konser salonunda hayranlarına seslenmesini ve azınlıklara aldırmasını anlatmaktadır. Şarkıyı Roger Waters söylemektedir ancak sözlerin değişik kanallardan gelmesi iki kişinin karşılıklı söylemesini andırmaktadır. Şarkı "The Wall"daki tek keyboard solosunu da barındırmaktadır. Şarkı "The Wall" turunda başında bir Waters konuşmasıyla ve Waters, Gilmour düetiyle çalınmıştır. Waters'ın ayrılması ile şarkı konserlerin kapanışını yapmış ve Waters'ın sözlerini bas gitarist Guy Pratt söylemiştir. Single'ın b-yüzünde "Don't Leave Me Now" vardır ancak bazı ender bulunan versiyonlarda ise b-yüzünde "Comfortably Numb" yer almaktadır. When The Tigers Broke Free When The Tigers Broke Free, Roger Waters tarafından The Wall için yazılmış ancak albüm yerine albümün filmi olan Pink Floyd: The Wall filminde kullanılmış ve single olarak yayınlanmıştır. Şarkı daha sonra The Final Cut albümünün 2004 yeni basımında kullanılmıştır. Şarkı Pink Floyd ve Roger Waters tarafından konserlerde çalınmamıştır. Şarkı filmde iki bölüm olarak yer almaktadır. Şarkının ilk bölümü Roger Waters'ın da babasının yer aldığı İngiltere ordusunun bir bölümünün Alman askerleriyle karşı karşıya gelmesi, çekilme isteklerine rağmen generallerin buna izin vermemesi ve Waters'ın babasının ölümü anlatılmıştır. İkinci bölümde ise Waters'ın İngiltere Kralından gelen bir mektupla bunu öğrenmesi ve bu olaya karşı üzüntüsü ve nefreti anlatılmaktadır. Not Now John Not Now John The Final Cut albümünden bir Pink Floyd şarkısıdır ve albümden çıkan tek single'dır. Şarkı albümde David Gilmour tarafından söylenen tek şarkıdır. Şarkı savaşı ve savaş dönemindeki insanları eleştirmektedir. David Gilmour tarafında söylenen karakter cahil ve halk kesiminden bir insan, Roger Waters tarafından konuşturulan karakter ise daha entelektüel bir kişidir. Şarkının sonlarında Waters'ın "Hammer, Hammer, Hammer now" diye bağırması albümün The Wall albümü ile benzerliklerinden biridir. Şarkı ayrıca Roger Waters'ın The Wall filmi sırasındaki kavgalar yüzünden yönetmen Alan Parker'a göndermede bulunur. Single versiyonunda şarkıda geçen "fuck all that" kısmı "stuff all that" olarak değiştirilmiştir. Single'ın B-yüzünde "The Hero's Return"'ün hiçbir yerde bulunmayan 2. bölümü de yer almaktadır. Çiçektepe, Kiğı Çiçektepe, Bingöl'ün Kiğı ilçesine bağlı bir köydür. Diğer adı "Abvank" olarak geçer.Sivri tepesi'nin eteklerinde kurulmuştur. Kiğı'ya yaklaşık 5 km mesafede olup ilçenin batısında yer alır. Learning to Fly Learning to Fly Pink Floyd'un A Momentary Lapse of Reason albümünden bir şarkı ve albümün ilk single'ıdır. Şarkı David Gilmour'un uçma tutkusunu anlatmaktadır. Ayrıca sözler sembolik olarak Roger Waters'tan sonra grubun lideri durumuna gelen Gilmour'un hissettiklerini de anlatır. Bir pilot olan Nick Mason'ın da sesi şarkının ortalarında duyulmaktadır. Konserlerde şarkının solosunu turne gitaristi Tim Renwick çalmaktadır. Turne sırasında Storm Thorgerson tarafından çekilen şarkının klibinde bir şahine dönüşen bir kızılderilinin hikâyesi, grubun canlı performansıyla beraber gösterilmiştir. Şarkının videosu 1988'de gruba bir MTV Video Müzik Ödülleri'nde grubun tek ödülü olan "en iyi konsept video" ödülünü gruba kazandırmıştır. Şarkının single versiyonunda bulunan "Terminal Frost D.Y.O.L versiyon)"da şarkının gitarsız bir mix'i bulunmaktadır ve Floyd severlerin kendi gitarlarıyla şarkıya eşlik etmeleri düşünülmüştür. Palyaçolar Palyaçolar (İtalyanca: "Pagliacci"), Ruggero Leoncavallo'nun bir prolog ve iki perdeden oluşan operasıdır. İlk defa 21 Mayıs 1892'de Teatro Dal Verme Milano'da, Toscanini'nin yönetiminde sahnelenen opera, ilk defa Türkiye'de 1949 yılında seyirci ile Ankara'da buluşmuştur. Leoncavallo, fazla tanınmayan bir besteci iken, Cavalleria Rusticana operasının kazandığı büyük başarıdan sonra harekete geçmiş ve bu eseri tamamlamıştır. Hikâye, 1865'de İtalya'nın Calabria eyaletindeki Montalto kasabasının bir köyünde işlenen bir cinayet üzerine oturtulmuştur. Her ne kadar hikâyenin çocukken tanık olduğu bir olaydan alındığını söylese de, eserin librettosunun Catulle Mendes'in bir oyunundan alındığı iddialarını engelleyememiştir. Operada, kıskançlığı hastalık halini almış olan bir kocanın, kendisinden oldukça küçük olan karısını ve aşığını sahnede gösteri sırasında öldüren palyaço Canio'nun dramı sahnelenmektedir. Yerli halkın önünde işlediği cinayetleri -karısı Nedda ölene kadar- seyirci oyunun bir parçası zanneder. Böylece palyaço son sahnede seyircilere döner ve "La commedia é finita! (Komedi sona erdi)" diye haykırır. Palyaçoların acılarını kendi içlerinde yaşamalarını ele alan ve bir cinayetle beraber sonu kötü biten hikâye, romantizmden ziyade realist unsurlar taşır. Bu bakımdan eserin "gerçekçilik (verismo)" akımının müziğe yansımasının önemli bir örneği olduğu söylenebilir. Pagliacci en fazla sahnelenen operalar arasında yerini almıştır. Ünlü Enrico Caruso ve Luciano Pavarotti tarafından yorumlanmıştır. Üvertür çalmakta iken perde kalkar. Arkasında bulunan bir ikinci perde arkasından, "Komedia del Arte" karakteri Taddeo kostümünü giymiş olarak, Taddeo seyircilere seslenir. ("Si può?... Si può?... Signore! Signori! ... Un nido di memorie."). Seyircilere aktörlerin de duygularının bulunduğunu ve bu gösterinin gerçek insanlar hakkında olduğunu hatırlatır. Öğleden sonra saat 3 civarlarında bir "Komedia del Arte" trupu kapalı arabaları ile köye girer ve yolda köylüler onları alkışlarlar. Canio bir önceki geceki sahnelemeyi anlatır: Palyaco'nun sorunları vardır. O günkü temsilin "Ventitre ore" saatinde başlayacağını bildirir. Bu türlü zaman ve saat bildirimi bir kırsal halk tipi olup günbatımından bir saat önceyi ifade eder. Kapalı arabasının merdiveninden Nedda inmekteyken Tonio yardim icin elini uzatır; fakat Canio onu bir taraf itip Nedda'ya kendi elini verip inmesine yardım eder. Köylüler köydeki barda bir içki içmelerini teklif ederler. Canio ve Beppe bu teklifi kabul edip giderler ama Tonio geride kalır. Canio herkese oyunda bir aptal kocayı temsil etmekle beraber, gerçek hayatta karısı Nedda'ya kimsenin kur yapmasına laf atmasına tahammül edemeyeceğini açıklar. Buna çok şaşıran bir köylü kızı Canio'ya karısından gerçekten şüphelendiğini mi sorar. Canio hayır der ve koylu kızın alnına bir öpücük kondurur. Akşam ayini için kilise çanları çalmaktadır ve Beppe ve Canio köyün barına gitmek üzere ayrılırlar; Nedda yalnız kalmıştır. Gerçekte Canio'yu aldatmakta olan Nedda, Canio'nun öfkeli sözlerinden korkmuştur ("Qual fiamma avea nel guardo"). Fakat yakından gelen kuş sesleri onu biraz ferahlatır ("Stridono lassu"). Tonio geri gelir ve Nedda'ya kendisini sevdiğini söyler ama buna Nedda kahkahayı basar. Bu davranışa sinirlenen Tonio Nedda'yı yakalar, ama o yanında bulunan bir kırbaçla Tonio'yu uzaklaştırır. Nedda'ın sevgilisi olan Silvio bardan geri döner; Beppe ve Canio'yu orada birakmistir. Nedda'ya o akşamki temsilden sonra birlikte kaçmayı teklif eder; Nedda korkmakla beraber bu teklifi kabul eder. Bu konuşmaları gizlice dinleyen Tonio gidip Canio'ya haber verip iki sevgiliyi birlikte yakalamasını sağlamak için oradan ayrılır. Canio ve Tonio geri döner ve Silvio uzaktan onları görüp kaçarken arkasından Nedda "Ben hep senin olacağım" der. Canio Silvio'nun arkasından koşar ama yüzünü göremediği için kim olduğunu öğrenemez. Nedda'ya sevgilisinin kim olduğunu sorar, ama Nedda sevgilisinin ismini vermez. Bir bıçak çekip karısını tehdit eder ama Beppe hemen bıçağı elinden alır. Beppe o geceki temsil için hazırlanmalarında israr eder. Tonio, Canio'ya temsil sırasında Nedda'nin sevgilisini mutlaka kendini ele vereceğini söyler. Canio kostümünü giymek ve kahkaha atıp herkesi güldürmek için yalnız bırakılmıştır ("Vesti La Giubba" - "Kuşan Kostümünü"). Seyirci kalabalığı gelir. Nedda Kolombina kostümü giymiş olarak gezerek gelenlerden para toplamaktadır. Silvio'ya temkinli olmasını fısıldar. Temsil başlar ve seyirciler alkışa koyulurlar. Temsilde Kolombina'nin kocası Palyaço ertesi sabah geri dönmek üzere bir başka yere gitmiştir ve Taddeo'da pazardadır. Kolombina sevgilisi olan Arlecchiono'yu çok istekli olarak beklemektedir. Çok geçmeden Arlecchino gelir ve penceresinin altında serenat yapmaya koyulur. Taddeo geri döner ve kıza aşık olduğunu bildirir. Kolombina onu alaya alır ve asil sevgilisi Arlecchino'yu penceresinden odasına alır. Arlecchino Taddeo'un suratına tokatlar atarak oddan dışarı atar. Seyirciler kahkahalarla gülmektedir. Arlecchino ve Kolombina yemeğe otururlar, ama Arlecchino gizlice kıza yemekle birlikte uyku ilacı da verir. Taddeo hızla içeri girer ve Palyaço'nun karısından şüphe ettiği için geri dönüp geldiğini ve yakında odaya gireceğini onlara haber verir. Arlechhino pencereden atlayıp kaçacağı zaman Kolombina ona "Ben hep senin olacağım" der Canio sahneye girerken Nedda'nin dediklerini duyar ve "Allah aşkına! Ayni kelimeler!" diye bağırır. Temsile devam etmeye çalışır ama sinirleri çok gerginleşmiştir ve kontrolünü kaybeder Nedda'yı sevgilisinin adını söylemeye zorlar. Temsile devam etmek isteyen Nedda Canio'ya temsildeki ismi ile "Palyaço" olarak hitap edip seyirci önünde bulunduklarını hatırlatır. Canio ("No! Pagliaccio non son!") aryasıyla cevap verir ve yüzünün solgun beyaz olmasının sahne makyajından değil karısının kendinin namusuna hakaretinden doğduğunu açıklar. Onun bu gerçekte olan gayet duygusal sözlerinden etkilenen seyirciler bunu güzel rol yapma sayıp şiddetle alkışa tutarlar. Tekrar oyuna devam etmek isteyen Nedda çok masum Arlecchino tarafından ziyaret edildiğini itiraf eder. Canio'nun aklı başından gitmiştir ve temsile devam edemez. Karısından sevgilisinin ismini vermesini ister. Nedda bu ismi hiçbir zaman vermeyeceğini bildirir. Artık seyirciler de sahnede oynananın temsil değil gerçek bir hayat dramı olduğunu anlamışlardır. Silvio seyirciler arasından onları ite kaka sahneye doğru gelmeye başlar. Canio masada bulunan bir bıçağı eline alır; bıçağı birkaç kere saplayarak Nedda'yi öldürür. Nedda tam ölmekte iken "Yardım et, Silvio" diye inler. Canio Silvio'ya dönerek onu da bıçaklar ve sonra seyircilere dönerek "La commedia è finita! (Komedi sona erdi)" diye haykırarak operayı son buldurur. SÃ¼reyya Duru Süreyya Duru (d. 1930 - İstanbul, ö. 21 Şubat 1988), Türk film yönetmeni ve yapımcı. Galatasaray Lisesi'nden sonra İstanbul Üniversitesi Hukuk Fakültesi'ni bitiren Duru, yapımcı Naci Duru'nun oğludur. 1955 yılında sinemaya prodüksiyon amirliğiyle başladı. 1960 yılında yönetmenliğe geçtikten sonra, "Murat Film" adında bir şirket kurarak, babası gibi yapımcılık işinde de bulundu, ayrıca dört film senaryosu yazdı. Sinema alanında yurt içi ve dışında büyük başarı elde etti. Ada filminin çekimleri sırasında geçirdiği kalp krizi sonucunda vefat etti. Mezarı, İstanbul Feriköy Mezarlığı'ndadır. Pardus 1.0 Pardus 1.0 bir Linux dağıtımı olan Pardus'un ilk sürümüdür. 26 Aralık 2005 günü kullanıma sunulmuştur. Bu sürümde OpenOffice.org 2.0, KDE masaüstü ortamı 3.5, yapılandırma yöneticisi ÇOMAR ve PiSi mevcuttur. Pardus aşağıdaki bileşenleri içererek son kullanıcı için rahat bir masaüstü ortamı oluşturmaya çalışmaktadır: Bougainville Bougainville, Papua Yeni Gine'ye bağlı bir ada. Avustralya tarafından yıllarca bakır madenleri için kullanılmış ve sonra adada çıkan isyanlar sonucu maden şirketleri ayrılmak zorunda kalmışlardır. Efsanevi liderleri Francis Ona'nun 2005'te ölümü üzerine Joseph Kabui 2010'a kadar başkan seçilmiştir. Ada, Güney Pasifik'te olup Papua Yeni Gine'nin kuzeydoğu açıklarındadır. 2000 yılı verilerine göre nüfusu 175.150'dir. Pardus 2007 Pardus 2007, Pardus 1.0'dan sonra kullanıma sunulmuş 2. Pardus dağıtımıdır. 18 Aralık 2006'da kullanıma sunulmuştur. Pardus aşağıdaki bileşenleri içererek son kullanıcı için rahat bir masaüstü ortamı oluşturmaya çalımaktadır. Ayrıca; Bilge OlgaÃ§ Bilge Olgaç (d. 14 Ocak 1940, Vize - ö. 3 Mart 1994 - İstanbul), Türk sinema yönetmeni ve senarist. Olgaç, Cahide Sonku, Nuran Şener ve Feyturiye Esen'den sonra, Türkiye sinemasının dördüncü kadın yönetmenidir. Türkiye sinemasının en çok film yöneten kadın yönetmeni unvanını günümüzde de sürdürmektedir. 1962 yılında senaryosunu yazdığı "Kısmetin En Güzeli" filminde Memduh Ün'ün asistanlığını yaparak sinemaya başlayan Bilge Olgaç, üç yıl sonra 1965'te, ilk filmi "Üçünüzü de Mıhlarım" ile ilk defa yönetmen koltuğuna oturmuştur. Çalıştığı filmlerde toplumsal sorunlara dikkat çeken Olgaç, Türk sinemasındaki az sayıda kadın yönetmenlerden olma özelliğini taşıyordu. Evinde bir kaza sonucu yaşamını yitirdi. Pardus 2007.1 Felis Chaus Pardus 2007.1, Pardus 2007 adlı sürümden sonra 16 Mart 2007 tarihinde kullanıma sunulmuştur. Pardus aşağıdaki bileşenleri içererek son kullanıcı için rahat bir masaüstü ortamı oluşturmaya çalımaktadır. Ayrıca; Pardus 2007.2 Caracal Caracal Pardus 2007'nin güncelleştirilmiş ikinci ara sürümü Pardus 2007.2 Caracal Caracal'dır. 11 Temmuz 2007 tarihinde kullanıma sunulmuştur. Pardus aşağıdaki bileşenleri içererek son kullanıcı için rahat bir masaüstü ortamı oluşturmaya çalımaktadır. Ayrıca; Kenan Bal Kenan Bal (d. 1950, Ankara) TÃ¼rk dizi ve sinema oyuncusu. İstanbul Üniversitesi Fen Fakültesi'nde okudu. İstanbul Belediyesi Parklar ve Bahçeler Müdürlüğü'nde çalıştı. Küçükçekmece Belediye meclis üyesi oldu. '78 gençliğinin politik ortamında yer aldı. Ahmet Mekin'le arkadaşlığından dolayı, sinema çevresiyle tanıştı. Birçok filmde ve dizide rol alarak kendini geliştirdi. Karakaya, Kaman Karakaya Kırşehir'in Kaman, Kırşehir ilçesine bağlı bir köydür. Gebeçınar, Gönen Gebeçınar Balıkesir ilinin Gönen ilçesine bağlı bir mahalledir. Marmara Deniz'nin 10 km güneyindedir. Rakım 115 metredir. Rhea Silvia Rhea Silvia (Ilia adıyla da bilinir) efsaneye göre Roma şehrini kuran Romulus ve Remus adlı ikizlerin annesiydi. Hikâyesi Titus Livius'un "Ab Urbe Condita" adlı kitabında anlatılır. Efsaneye göre Aeneas'ın soyundan geliyordu ve Alba Longa'nın kralı Numitor'un kızıydı. Numitor'un kardeşi Amulius tahtı ele geçirdi ve Numitor'un oğlunu öldürdü. Amulius, Rhea Silvia (ve onun vasıtasıyla Numitor'un) varisi olmaması için Rhea Silvia'yı Vesta bakiresi olmaya zorladı. Vesta bakireleri otuz yıl boyunca bakire kalma yemini ederlerdi. Ne var ki, Mars Rhea Silvia'dan hoşlanır ve ormanda kendisine tecavüz eder. Böylece Rhe Silvia ikizlere hamile kalır. Bunu öğrenen Amulius, Rhea Silvia'nın canlı olarak gömülmesini (bekaret yemini bozan Vesta bakirelerinin standart cezası) ve ikizlerin öldürülmesini emreder. Ancak ikizleri öldürmekle görevlendirilen uşak merhamet gösterir ve onları Tiber nehrinde akıntıya bırakır. Nehir tanrısı Tiberinus ikizleri bulur ve onları kendi yavrularını henüz kaybetmiş Lupa adında dişi bir kurta emzirmesi için verir. Ardından Tiberinus Rhea Silvia'yı kurtarır ve onunla evlenir. Titus Livius hikâyeyi biraz daha farklı bir şekilde aktarır. "Ab Urbe Condita"'da Tiber nehri taşar ve çamurlu zeminin ikizleri boğmak için yeterli olacağı düşünülerek askerlere bebekleri Tiber'e bırakmaları emredilir. Ayrıca Titus Livius ikizlerin bir kurt tarafından emzirildiği konusunda da şüphelidir. Livius sonunda ikizleri büyüten ve bir çobanın karısı olan kadının diğer çobanların Kurt olarak adlanrıdığı bir fahişe olduğunu ileri sürer. Romulus ve Remus daha sonra Roma'yı kurmuş ve Amulius'u tahttan indirip Numitor'u tekrar Alba Longa'nın kralı yapmışlardır. Rhea Silvia ismi ufak bir tanrısallık, ormanların yarı tanrısını ima eder. "Silvia" orman anlamına gelir. "Rhea" ise "res" ve "regnum" ile ilişkilendirilebilir. Aynı zamanda Yunanca "rheô", yani akıntı anlamına da geliyor ve Rhea Silvia'nın Tiber nehrinin ruhu ile olan ilişkisini aktarıyor olabilir. Carsten Niebuhr Rhea Silvia ismini "suçlu" anlamına gelen "Rea" ve "ormanların" anlamına gelen "Silvia" ile ilişkilendirmiş ve ismin "ormanın suçlu kadını" anlamına geldiğini tahmin etmiştir. Don't Cry for Me Argentina "Don't Cry for Me Argentina" 1976'nın en iyi müzikalleri arasında yer alan şarkıdır. İngilizce'den Türkçeye çevrimi; ""Benim İçin Ağlama Arjantin"" anlamına gelir. Arjantin devlet başkanı Juan Domingo Perón'un ilk eşi Eva Peron'un ("Küçük Eva" anlamına gelen Evita lakabıyla bilinirdi.) hayatını anlatan bir eser olarak yazılmıştır. Yaratıcısı Andrew Lloyd Webber olan şarkı, 1976'dan bu yana satış ve dinlenme rekorları kırmış, filmlerde, roman ve kitaplarda defalarca kullanılmış, adı geçmiştir. Olivia Newton-John'dan, Madonna'ya, Joan Baez'den Sinéad O'Connor'a kadar pek çok sanatçı şarkıyı seslendirmiştir. "Don't Cry For Me Argentina" Amerikalı ünlü pop müzik şarkıcısı Madonna'nın 1996 Evita filminin film müzikleri albümü için yaptığı ikinci şarkıdır. Şarkı Sire Records tarafından yayınlanmıştır. Ardıç bülbülü Ardıç bülbülü ("Luscinia luscinia"), sinekkapangiller (Muscicapidae) familyasından bülbülle yakın akraba olan güzel sesli bir kuş türü. Ardıç bülbülü kızılgerdanla aynı büyüklükte olup ona çok benzer. Üstü açık gri kahverengi, alt kısmı gri beyaz renklidir. Gri tonlar hakimdir, alt taraftan bakıldığında bulutlu bir görünüşe sahiptir. Açık kırmızı kuyruk yamalarının olmayışı ve tüylerinin açık renkte olması bülbülle arasındaki en önemli farklardır. Erkeğin sesi yüksektir, ıslık gibi, titreme ve çıtırtılı sesler çıkarır. Bülbülde gittikçe yükselen ıslık çalıyormuş gibi devam eden nağmeler yoktur. Avrupa ve Asya ormanlarında yaşayan böcekçil göçmen bir kuş türüdür. Çok yakın akrabası olan bülbülden daha kuzeyde yayılış yapar. Alçak sık çalılıklarda yuva yapar. Kışı Afrika'da geçirir. Marcos (1973 doğumlu futbolcu) Marcos Roberto Silveira Reis (d. 4 Ağustos 1973, Oriente), kaleci pozisyonunda görev yapmış Brezilyalı millî futbolcudur. Brezilya'nın en iyi kalecilerinden biri olarak gösterilir. Millî takım kariyerine 1996 yılında başladı. En son 2005 FIFA Konfederasyonlar Kupası'nda Japonya'ya karşı Brezilya kalesini korudu. 6 Ekim 2006'da millî takımı bıraktığını açıkladı. Toplamda 37 kez Brezilya kalesini korumuştur. Marcos, profesyonel futbola 1990 yılında Palmeiras'ta başladı. millî takım Başarıları: Aaron Spelling Aaron Spelling (22 Nisan 1923 - 23 Haziran 2006) Amerikalı sinema ve TV dizileri yapımcısıdır. Kariyerine daha üniversitedeyken oyun yazarı olarak başlamıştır. Mezun olup Dallas'ta birkaç oyun yönettikten sonra Hollywood'a taşınmıştır. Biraz senaryo, oyun yazarlığı daha, biraz aktörlük ve yönetmenlik derken Four Star Productions'ta yapımcılığa başladı. 1962'de giriştiği yapımcılık görevinde ilk büyük başarısını 1968-1973 yılları arasında gösterilen ve 6 Emmy ödülü alan, yıllar sonra filme uyarlanan The Mod Squad'la kazandı. 1972'de Leonard Goldberg'le ortak olarak kendi şirketini kurdu ve üretime devam etti. 1976-77 yılları onun için verimli yıllardı, The Rookies, Starsky & Hutch ve Charlie'nin Melekleri gibi birçok hit dizisi bu yıllarda yayınlandı. Forbes dergisi Spelling'i 2009 yılında dünyada en çok kazanan 11. ünlü olarak gösterdi. 1980'lerde Spelling artık bir TV kralıydı. Hayal Adası, Tehlike Çemberi, Aşk Gemisi, Prime time'de yayınlanan Hanedan ve T.J. Hooker'la ününe ün kattı. 1984 yılında ABC televizyonunda 7 dizisi birden yayınlanıyordu ve bazı eleştirmenler ABC için "Aaron'un yayın kanalı" diyordu. Spelling'in ABC ile olan ilişkisi 1988'de bitti, ama ünlü yapımcı yoluna devam etti. Hatta öyle bir devam etti ki 1990'lar onun en parlak yılları oldu. Spelling 90'larda da İkiz Tepeler, Gençlerin sevgilisi olan Evimiz Hollywood'da ve Melrose Place dizilerini ekrana getirdi. Evimiz Hollywood'da dizisinde kızı Tori de Donna karakteriyle başrollerden birindeydi. Tori daha sonra birkaç filmde de rol aldı. Spelling Models Incorporated, 7th Heaven, oğlu Randy'yi üne kavuşturan Sunset Beach gibi dizileriyle 90'lara veda etti. Charmed dizisiyle Alyssa Milano'yu üne kavuşturarak 90'lı yılların sonunu getiren Spelling'in en son yapımı, 2005 yılında yayınlanan Wanted oldu. Türk televizyonlarında heycanla takip edilen birçok diziye imza atmış olan Spelling, 23 Haziran 2006'da Çene kanserinden kurtulmayarak hayata veda etti. Aaron Spelling, Guinness Rekorlar Kitabı'nda da yer aldı. Guinness'e göre Spelling 5000 saati aşan programlarıyla "Tüm zamanların en üretken yapımcısı"'ydı. Spelling'in üretkenliği kadar bilinen bir özelliği yapımlarının şörhetler yaratması oldu. Spelling ayrıca sinema filmlerinin yapımcılığı da yapmıştır. Chad Smith Chad Smith (d. 25 Ekim 1961, Minnesota), Amerikalı müzisyen, aktör ve en bilindik unvanıyla 1988 yılında katıldığı Red Hot Chili Peppers'ın bateristidir. Smith aynı zamanda kadrosunda Sammy Hagar, Joe Satriani, Michael Anthony gibi isimleri bulunduran Amerikalı rock grubu Chickenfoot'un ve kendinin kurmuş olduğu grup olan Chad Smith's Bombastic Meatbats gruplarının da bateristidir.Smith,ayrıca Deep Purple vokalistinin orkestrasında yer almış, 2010 yılında efsane sanatçı Dick van Dyke ve Leslie Bixler ile birlikte Rhythm Train isimli bir çocuk albümü çıkarmıştır. Kendi gruplarının yanı sıra, The Dixie Chicks, Kid Rock, George Clinton ve Outernational gibi gruplarla da kayıtları bulunmaktadır. Smith,gruplarının yanı sıra,en çok aranan stüdyo müzisyenlerinden de birisidir,ve The Avett Brothers , ZZ Top , The Dixie Chicks , Kid Rock , George Clinton , Brandi Carlile , Outernational gibi pek çok diğer müzisyenle kayıtlar yapmıştır. 2009 yılında,MusicRadar tarafından Tüm Zamanların 6. En Büyük Davulcusu seçilmiştir.Smith,aynı zamanda Rolling Stone dergisinin "Tüm Zamanların En İyi Bateristleri" listesinde de 87.sırada yer almıştır.308 parçadan oluşan dünyanın en büyük bateri setini çalarak Guinness Rekorlar Kitabı'na girmiştir.2012 Mart'ında Modern Drummer Smith'i "Yaşayan En İyi Bateristler" listesinde 2.olarak göstermiştir.Smith,Red Hot Chili Peppers'tan grup arkadaşlarıyla beraber 14 Nisan 2012'de Rock and Roll Hall of Fame'e davet edilmiştir. Chadwick Smith,Curtis ve Joan Smith çiftinin erkek çocuğu olarak 1961 yılının 25 Ekim'inde Minnesota'da dünyaya gelmiştir. Bradley ve Pamela adında iki kardeşi daha vardır. Çocukluğunun büyük kısmı, Andover Lisesi'nde okuyup 1980 yılında Lahser Lisesi'nden mezun olduğu yer olan Bloomfield Hills, Michigan'da geçmiştir.Liseden sonra, Smith, 1988 yılında kardeşini ziyaret etmek için Kaliforniya'ya seyahat etme kararı almadan önce,zamanını pek çok yerel grupta çalarak geçirdi. Smith'in verdiği bu karar,hayatını baştan sona değiştirmiştir. Kaliforniya'dayken Smith, Red Hot Chili Peppers'ta D.H Peligro'nun yerine açılan davulcu boşluğunu doldurmak için seçmelere giren son davulculardan olmuştur. Kişisel stili ve hard rock, motorsikletler gibi şeylere olan merakı,punk arkaplanından gelen diğer üç grup elemanı ile pek örtüşmese de Smith,agresif davul stiliyle grup üyelerinin akıllarını başından aldı. Solist Anthony Kiedis her ne kadar Smith'e bandanasından ve uzun saçlarından kurtulması için ısrar etmiş olsa da, Smith, Kiedis tarafından gruba dahil edildi. Ertesi gün Smith,grup provasına aynı bandana ve uzun saçlar ile geldi. Kiedis, Smith'in bu kararlılığını takdir etti ve oldukça etkileyici buldu (2004 tarihli,Time Warner Books etiketli "Scar Tissue" otobiyografisinden). Aralık 1988'de Smith gruba dahil oldu ve,birkaç ay içerisinde grupla ilk albümü olan Mother's Milk'in kayıtlarına başladı. Smith 2012 yılında verdiği bir röportajda, gruba katılma sürecini şöyle anlattı: "Şöyle düşündüğümü hatırlıyorum, 'Vay canına, grubun bir kayıt sözleşmesi var. Çok güzel! Kayıt sözleşmesi olan bir grupta olmayı çok isterim.' Çalmaya başladık,ve hemen sonrasında müzikal olarak patlama yaşadık.İçimden 'Bu bir patlama! Bu adamlar çok iyi!' diye düşündüm.Sadece yaptığımızı yapıyorduk.Sadece bugün yaptığımız gibi doğaçlama çaldık.Günümüz ile çok benzerdi." 2008'de, Red Hot Chili Peppers'ın ara verdiği dönemde, Smith hardrock süpergrubu olan Chickenfoot'a katıldı. Grup şu ana kadar iki albüm yayınladı. Ayrıca Smith, 2010 yılında müzisyen Leslie Bixler ile Rhythm Train isimli bir çocuk albümü yayınladı. Albüm aynı zamanda efsane aktör Dick Van Dyke'ı da içermektedir. 2011 yılında, Red Hot Chili Peppers'ın turnesi nedeniyle Chickenfoot ile turlamaya devam edemedi ve yerine Kenny Aronoff geçti. Fakat Smith hala grubun bir üyesidir ve Red Hot Chili Peppers'ın bir dahaki ara döneminde grup ile yeniden kayıt yapmayı planlamaktadır. Ağustos 2011'de, Red Hot Chili Peppers 10.stüdyo albümleri olan I'm with You'yu yayınladı. Bu albüm Smith'in grupla yaptığı 7. albümdür. Grup, en az 2013'e kadar albümün tanıtımı kapsamında turnede olmayı planlıyor. Fakat Smith, yeni bir albümün en erken 2013 sonlarına doğru çıkabileceğini açıklamıştır.Nisan 2012'de,grup Chris Rock tarafından Rock'n Roll Hall of Fame'e kabul edilmiştir. 16 Mayıs 2012'de,Smith Chickenfoot'a Boston Orpheum konserinde sahnede 4 şarkılık bir bölüm süresince katılmıştır. 2012 Mart'ında,Smith The Chad Smith Drum App adında iPhone,iPad ve Android cihazlar için ücretsiz bir uygulama yayınlamıştır.Uygulama "Drummer GPS" özelliğini barındırmaktadır.Bu kısımda Smith'in en çok ilham aldığı,ve günümüzün en iyi davulcuları olarak gördüğü isimler hakkında bilgiler vermektedir.Uygulama hem hayranlardan,hem de diğer davulculardan büyük beğeni toplamıştır. 8 Mayıs 2004'te, Hopetown, Abaco, Bahamalar'da, Smith, mimar Nancy Mack ile evlenerek ikinci evliliğini gerçekleştirdi. Çiftin Cole ve Beckett Cash adında iki çocukları bulunmakta. Çift ve çocukları,zamanlarını Malibu ve New York arasında geçirmektedirler. Smith'in önceki evliliklerinden de 3 çocuğu vardır. Kızları Manon St. John Smith ve Ava-Cadoso Smith ile oğlu Justin Smith. Smith sıkı bir Detroit Pistons fanı olmakla beraber hobileri golf oynamak, motorsiklete binmek, sörf yapmak ve Saturday Night Live izlemektir. Birçok röportajında da belirttiği gibi, kendisinin aktör Will Ferrell ile şaşırtıcı bir yüz benzerliği vardır. Smith, MusiCares, Surfer's Healing, Camp Korey gibi organizasyonlara bağış yapmaktadır. 2013'ün 19 ve 20 Mart tarihlerinde,Smith NAMM (Uluslararası Müzik Elçileri Derneği)'ne,Washington D.C,de siyasi liderler ile,ülke çapında müzik eğitiminin önemi hakkında konuşmak üzere düzenlenen lobi için katılacaktır. Chad'in yeni 2011 üretimli Akrilik setinin parçaları şunlardır: 12x8 tom 14x14 floor tom 16x16 floor tom 22x16 kick davulu 14×6.5 Pearl Sensitone Trampet 14×6.5 Kenar Trampet Sosyal Savaş (MÖ 91-MÖ 88) Sosyal Savaş (Sosyal kelimesi "müttefikler" anlamına gelen "socii"den gelir) MÖ 91-88 yılları arasında Roma Cumhuriyeti ile savaştan evvel Roma'nın müttefiki olan İtalya'daki diğer şehirler arasında yaşanmış bir savaştır. MÖ 4. ve 3. yüzyıllarda Roma'nın İtalya'yı fethetmesi Roma ile İtalya'daki diğer şehir ve halklar arasında bir dizi ittifaka neden olmuştu. İttifak şartları şehrin gönüllü olarak veya savaşta yenilerek Roma'yla ittifak kurmasına göre değişiyordu. Bu şehirler teoride bağımsızdılar ancak uygulamada Roma'nın bunlardan para ve belirli sayıda asker talep etme hakkı vardı. MÖ 2. yüzyıla gelindiğinde Roma ordusundaki askerlerin yarısı ile üçte ikisi arasında bir bölümünü İtalya'daki müttefiklerden gelen askerler oluşturuyordu. Roma devleti aynı zamanda müttefiklerin dış politikaları ve birbirleriyle olan ilişkileri üzerinde fiilen bir kontrole sahipti. Bu taleplerin karşılığında müttefikler Roma'nın Akdeniz dünyasını fethi sırasında elde ettiği ganimet ve topraklardan pay alıyorlardı. Ancak MÖ 2. yüzyılda Romalı siyasetçiler bu kazançları tek başına Roma'yı zenginleştirmek için kullanmaya başlayınca müttefikler durumu protesto ettiler ve sonunda ayaklandılar. Sosyal Savaş kısmen Marcus Livius Drusus'un öldürülmesiyle başladı. Drusus'un reformları Roma'nın müttefiklerine Roma Cumhuriyeti'nin dış politikalarında daha fazla söz hakkı verecek Roma vatandaşlığı sağlıyordu. Yerel meseleler yerel hükümetinin kontrolündeydi ve Romalılar açısından örneğin ittifakın ne zaman savaşa gireceği ya da ganimetin nasıl paylaşılacağı gibi konular kadar önemli değildi. Drusus öldürülünce bu haksızlıkları ele alan reformlarının çoğu geçersiz ilan edildi. Bu durum Roma'nın müttefiklerini ciddi biçimde kızdırdı ve çoğu Roma'ya karşı birbirleriyle ittifaka girdi. Sosyal Savaş MÖ 91'de müttefiklerin ayaklanmasıyla başladı. Venusia (bugünkü Venosa) isyan etmeyen tek Latin müttefikti. İsyancı müttefikler niyetlerinin yalnızca yıkıp dökmek olmadığını başkenti adı Italica'ya çevrilen Corfinium olan Italia adında bağımsız bir ülke kurarak gösterdiler. Askerlerine ödeme yapmak için kendi sikkelerini bastılar. Sikkelerin üzerinde İtalyan boğasının Roma kurdunu boynuzlayarak tümüyle etkisiz hale getirişi resmedildi. Askerlerinin çoğu Roma ordusunda görev yapmış savaş tecrübesi olan kimselerdi. İtalia'nın 8 müttefiki 100.000 adam toplayabiliyorlardı. İtalyanlar bu gücü İtalya içindeki konumlarına göre bölüştürdüler. Roma'nın ilk saldırının üstesinden gelmesi şarttı zira bu daha başka taraf değiştirmeleri engelleyecek ve eyaletlerden ve kukla krallıklardan yardım istenmesine imkân verecekti. İki cephenin her biri MÖ 90 yılının konsüllerinin komutasındaydı. Kuzeyde konsül Publius Rutilius Lupus'un danışmanlığını Marius ve Pompeius Strabo; güneyde ise konsül III. Lucius Julius Caesar'ın danışmanlığını Lucius Cornelius Sulla ve Titus Didius yapıyordu. MÖ 90'ın Roma için sonuçları: MÖ 90'ın İtalyanlar açısından sonuçları: Bu kayıplara rağmen Romalılar kesin bir yenilgiyi engellediler ve dayandılar. MÖ 89'da her iki konsül de kuzey sınırına gitti ve Sulla güney sınrının kontrolünü tamamen eline aldı. MÃ– 89 - Olaylar MÖ 88'de hâlâ dayanmakta olan Samnitler (Roma'nın eski düşmanı) ile olan mücadele dışında savaş büyük ölçüde bitmişti. Romalılar müttefiklerine verdikleri imtiyazlar olmasa muhtemelen savaş çok daha uzun sürecekti. Luciuc Julius Caesar konsüllüğü sırasında bir "Lex Julia" sundu. Buna göre yasa ayaklanmamış tüm Latin ve İtalyan halklarına tam vatandaşlık sunuyordu. Ancak yasa bireylere değil halkların tamamına vatandaşlık sunuyordu. Vatandaşlığın "Lex Julia"'ya göre savaş alanında gösterilen seçkin askerî hizmet karşılığında elde edilen bir ödül olması muhtemeldir. Roque JÃºnior José Vítor Roque Júnior (d. 31 Ağustos 1976, Santa Rita do Sapucaí), defans pozisyonunda görev yapmış Brezilyalı millî futbolcu ve teknik direktördür. Brezilyalı futbolcu 2002 FIFA Dünya Kupası'nı kazanan Brezilya kadrosunda yer almıştır. Roque Junior futbola São José Esporte Clube takımında başladı. O iyi bir defans oyuncusuydu. Hızlı ve sert bir yapıya sahipti. Profesyonel kariyerine 1993 yılında Palmeiras kulübünde başladı.. Palmeiras'ta da 4 sezon oynadıktan sonra 2000 yılında Milan'a transfer oldu. İlk yılları dışında Milan'da başarılı olduğu söylenemez. Bu takımla 2003 te Şampiyonlar Ligi Şampiyonluğu yaşadı. 2004 yılı onun için çok iyi geçmedi. Önce Leeds United'a daha sonra Siena'ya kiralık gitti. Sezon sonunda ise Almanya'nın Bayer 04 Leverkusen takımına transfer oldu. 3 sezondur bu takımda forma giymektedir. Millî takıma ilk kez 1999'da çağrıldı. Millî takımda başarılı bir futbolcuydu. 2002 FIFA Dünya Kupası'nı kazanma sevinci yaşadı. Ancak 2006'da sakatlığından ötürü forma giyemedi. São José Esporte Clube kulübüne yardım için Project First Jersey projesini oluşturdu ve genç oyuncuları bu projeye çağırdı.Şu an qatar takımında kiralık olarak forma giymektedir. Gültepe, Kâğıthane Gültepe, İstanbul ilinin Kâğıthane ilçesinde yer alan bir semt ve mahalle. Semt olduğundan kesin sınırları çizilememekle birlikte, Ortabayır, Telsizler, Gültepe,Harmantepe ve Yahya Kemal mahallelerinin bulunduğu alana yayıldığı ve semtin ana aksını oluşturan Talatpaşa Caddesi üzerinde yer aldığı söylenebilir. Kâğıthane ilçesinde ortalama deniz seviyesinden yükseklik 30-40 metre olmakla birlikte Google Earth verilerine göre Ortabayır,Telsizler ve Gültepe mahallelerinin Talatpaşa Caddesi üzerindeki yükseklikleri 100 metre ile 130 metre arasında değişmekte olup buralar hem ilçenin hem de semtin en yüksek bölgeleridir. 50 yıl öncesine kadar fundalıklar, dutluklar, sebze ve çiçek bahçeleriyle kaplı olan Kâğıthane'nin 1950’de o dönemler İstanbul Nazım Planını hazırlayıp uygulayan Fransız kentbilimci Prof.Henri Prost'un danışmanlığında toplanan İmar Müşavirliği Heyetince hazırlanan sanayi planı ile Haliç kıyılarının Atatürk Köprüsü kuzeyinden Kâğıthane ve Alibeyköy derelerine dek olan kesiminde ve 1955'te yapılan ek planla da Levent’te sanayiye açıldığının ilan edilmesiyle birlikte, bu alanların çevresinde yer alan denetimsiz ve düşük degerli araziler de spekülatörlerce kullanıma açıldı.Kâğıthane ile Büyükdere Caddesi arasındaki alanın yoğunluk kazanmasıyla Kâğıthane Vadisi’ne inen yamaçlar üzerinde 1955-1960 arasında kurulan mahallelerden biri de Gültepe oldu ve bu bölgeler kısa zamanda gecekonduyla apartman arasında, adlandırılması oldukça güç konutlarla doldu. 1957 senesine kadar tek bir evin dahi olmadığı, tamamen fundalık olan ve kuzu,sığır ve dana gibi hayvanların otlatıldığı bir yer olan Gültepe'nin 1980'ler ve özellikle 1990'lar sonrası hızla değiştiği semtin ilk sakinleri tarafından anlatılmaktadır. Semtin ilk kurulduğu o dönemlerde Eski Büyükdere Caddesi'nde herkesin eşini dostunu ailesini alıp gittiği, etrafında ufak ufak güller bulunan,ferah,güzel ve ayrıca şehir dışında olduğundan havası da temiz olan Gültepe Kır Gazinosu'nun olduğu ve bu gazinonun yakınlarında da tadına doyulmaz çileklerin yetiştirildiği çilek tarlalarının bulunduğu yine semtin ilk sakinleri tarafından anlatılmaktadır. Daha çok varoşları ve dar sokakları ile bilinen ve oldukça yoğun nüfusu olan semt Levent, Çeliktepe, Mecidiyeköy, Esentepe semtleriyle komşudur. Son yıllarda çevresindeki alışveriş ve iş merkezlerinin verdiği ivmeyle gelişmektedir. Levent, Beşiktaş, Maslak ve Mecidiyeköy gibi semtlere çok yakın olması ve Büyükdere Caddesi üzerindeki işyeri ve ofislere komşu olması önemini daha da artırmaktadır. Semtin Büyükdere Caddesi'ne yakın olan bölgeleri Kanyon, Metrocity, İstanbul Sapphire gibi alışveriş merkezlerine yürüme mesafesinde olup yine bu cadde tarafındaki bölgesinde Levent Loft, Tekfen Tower, İş Kuleleri,Sabancı Center gibi İstanbul'daki gökdelenler'den bazıları yer almaktadır. Büyükdere Caddesi üzerindeki bağlantı yolları vasıtasıyla semtin 15 Temmuz Şehitler Köprüsü'ne, Fatih Sultan Mehmet Köprüsü'ne ve İstanbul 1. Çevre Yolu (O-1) ile İstanbul 2. Çevre Yolu (O-2) bağlantıları kolay bir şekilde sağlanabilmektedir. İETT'nin 62, 62G, 65A ve 65G numaralı hatları ile Kabataş, Beşiktaş, Şişli, Zincirlikuyu, Seyrantepe, Çağlayan ve Darülacize Perpa semtlerine ulaşılmaktadır. Kabataş'ta Kabataş-Taksim füniküler hattı'na, Kabataş-Zeytinburnu tramvay hattı'na ve İstanbul Deniz Otobüsleri Kabataş İskelesine ayrıca Zincirlikuyu'da da İETT Metrobüs hattına bağlantı sağlanır. İstanbul Metrosu'nun Levent İstasyonu'ndan Gültepe semtine yaya giriş çıkışı vardır. Beşiktaş, Şişli, Levent semtlerine dolmuş hatları da ayrıca mevcuttur. İstanbul Büyükşehir Belediyesi'nin Etüd-Plan Aşamasındaki Raylı Sistem Hatlarından biri olan 4. Levent - Sanayi Mahallesi-Gültepe Havaray Hattının 5,5 km uzunluğunda ve saatte 9.000-33.000 yolcu kapasiteli olması öngörülmektedir. Anthony Kiedis Anthony Kiedis (d. 1 Kasım, 1962; Grand Rapids, Michigan, ABD), Amerikalı rock grubu Red Hot Chili Peppers'ın solisti ve kurucusudur. Aynı zamanda grubun çoğu şarkısının sözlerini yazmaktadır. Grup üyesi Flea ile 15 yaşındayken tanışmış ve ilerleyen yıllarda grubu beraber kurmuşlardır. Soyadı Litvan olan büyük babasından gelmektedir. Gençliğinde uyuşturucu problemleri yaşamıştır. Hiç evlenmemiş, ancak Heidi Klum ve Jessica Stam gibi ünlülerle ilişkileri zaman zaman medyaya yansımıştır. 2 Ekim 2007'de halen birlikte olduğu Heather Christie'den bir kızı olmuştur. 2004 yılında "Scar Tissue" adlı otobiyografisi yayımlanmıştır. Ailesinde Kızılderili kanı bulunmaktadır. Dövmeleri dikkat çekicidir. Yazdığı şarkı sözlerinde aşk, yalnızlık, Hollywood, politika, dostluk, alkol, uyuşturucu gibi çeşitli konulara değinir. http://redhotchilipeppers.com En İyi Film Altın Küre Ödülü - Müzikal veya Komedi En İyi Sinema Filmi Altın Küre Ödülü - Müzikal veya Komedi kazananların ve adayların listesi; Müzikal veya Komedi kategorisinde En İyi Film dalında aday olan birçok animasyon film olmuştur. Sadece üç film (Güzel ve Çirkin, Aslan Kral, ve Oyuncak Hikayesi 2) bu ödülü kazanırken; Aladdin, Oyuncak Hikayesi, Shrek, Kayıp Balık Nemo ve İnanılmaz Aile adaylıkta kalmıştır. Afrika yaban kedisi Afrika yaban kedisi ("Felis silvestris lybica"), kedigiller (Felidae) familyasından yaban kedisinin ("F. silvestris") bir alt türü. Diğer alt türlerden 131.000 yıl önce ayrılmışlardır. Bazı kendine özgü Afrika yaban kedileri ilk defa yaklaşık 10.000 yıl önce Orta Doğu'da evcilleştirildiler ve evcil kedilerin atalarıdır. Evcilleştirilmiş kedi cesetleri içeren insan mezarları Kıbrıs'ta 9500 yıl öncesine dayanır. Afrika yaban kedisi saman sarısı kahverengi, sarı yeşil renkte, kuyruğunda siyah şeritlidir. Kürk Avrupalı alt türünden daha kısadır. Ayrıca daha ufak olduğu kabul edilir: Baş-vücut uzunluğu 45–75 cm, kuyruk 20–38 cm ve ağırlık sınırları 3 kg dan 6,5 kg arasıdır. Afrika yaban kedisi Afrika ve Orta Doğu'da geniş yaşam alanında step, savana, çalılık topraklarda bulunur. Benekli kedi ("Felis margarita") artık kurak, çorak alanlarda bulunan bir türdür. Afrika yaban kedisi öncelikle fare, sıçan ve diğer küçük memelileri yer. Eğer durum elverirse kuşlar, sürüngenler, amfibyumlar ve böcek de yer. 1979 yılı mitcondrial DNA çalışmalarına dayanan evcil ve vahşi kediler Avrupa, Asya, Afrika'dan "Felis silvestris lbyca" Avrupa yaban kedisinden yaklaşık 173.000 yıl önce ayrılır. Ve alt tür "F. s. ornata" ve "F. s. cafra" dan yaklaşık 131.000 yıl önce. Yaklaşık 10.000 yıl önce bazı kendine özgü Felis silvestris lybica lar Orta Doğu'da evcilleştirildi. Kargıpınarı, Erdemli 1864 yılından 1969 yılına kadar köy konumunda bulunan kasaba, sazlık ve sulu bir arazide bulunduğu için Kargıpınarı adını almıştır. Köyü kuranların büyük bir bölümü Silifke ve Aydıncık yöresinden gelen Yörüklerdir. Evliya Çelebi, Seyahatnamesi'nde Kargıpınarı kasabasından geçerek denize ulaşan derenin adı "Gerendir Suyu" olarak geçmektedir. Rakımı 5-25 metre arasında değişen Kargıpınarı, Erdemli'ye 12 km, Mersin'e 25 km uzaklıktadır. Mahallede Akdeniz iklimi hakimdir. Kargıpınarı kasabası, Erdemli ve çevresinde tek Yörük Müzesi olan beldedir. Doğan Akhanlı Doğan Akhanlı (d. 1957, Şavşat, Artvin) 1991 yılında Almanya'ya göç etti. Mayıs 1985 ile Eylül 1987 arasında Metris Askeri Cezaevinde siyasi nedenlerle tutukluydu. 1991 yılı sonunda Almanya'ya göç etti. İnsan haklarının savunulmasına yönelik ve ırkçılık karşıtı çeşitli kuruluşlarda görevler üstlendi. Almancadan Türkçeye çeviriler, radyolara programlar, edebiyat söyleşileri, okumalar yapıyor ve edebiyat dergilerine yazılar yazıyor. Recherche International adlı kuruluşta araştırmacı ve yazar olarak çalşan Doğan Akhanlı’nın tarih ve hatırlama kültürü üzerine yaptığı projeler, Bündnis für Demokratie und Toleranz – Berlin (Demokrasi ve Hoşgörü Birliği – Berlin) tarafından da pek çok ödüle layık görüldü. Doğan Akhanlı’ya 2013 yılında „Pfarrer-Georg-Fritze“ İnsan Hakları Ödülü, 2019 yılında ise Goethe madalyası ile ödüllendirildi. Ahmet Bican Ercilasun Ahmet Bican Ercilasun (d. 8 Şubat 1943, İzmir), Türk dil bilimci, Türkolog ve yazar. 1943 yılında İzmir'de doğdu. Babası Kıbrıslı, annesi Kastamonuludur. İlk ve orta öğrenimini İzmir'de tamamladı. İzmir İmam-Hatip Okulunu ve dışarıdan fark derslerini vererek Ayvalık Lisesini bitirdi. 1963'te İstanbul Üniversitesi Edebiyat Fakültesi Türk Dili ve Edebiyatı Bölümü'ne girdi. 1967'de Atatürk Üniversitesi Fen-Edebiyat Fakültesi'ne asistan olarak girdi. Kars'tan derlediği metinlere dayanarak hazırladığı "Kars İli Ağızları - Ses Bilgisi" adlı teziyle 1971'de "doktor" unvanını aldı. 1976 Haziran'ı ile 1977 Ağustos'u arasında Amerika Birleşik Devletleri'nin Seattle şehrinde University of Washington'da misafir araştırıcı olarak bulundu. 1979 yılında "Kutadgu Bilig'de Fiil" adlı teziyle doçent oldu. 1983'te ek görevli Gazi Üniversitesi Gazi Eğitim Fakültesi'nde Türk Dili ve Edebiyatı Bölümü'nün başkanlığına getirildi. 1986'da Gazi Üniversitesi Fen-Edebiyat Fakültesi'ne profesör olarak tayin edildi ve bu fakültenin Türk Dili ve Edebiyatı Bölümü'nü kurdu. Gazi Üniversitesi Basın-Yayın Yüksek Okulu Müdürlüğü görevini yürüttü.1992'de Gazi Üniversitesi Fen-Edebiyat Fakültesi Çağdaş Türk Lehçeleri ve Edebiyatları Bölümü kurulunca bu bölümün başkanlığına getirildi. 1993 - 2000 yılları arasında Türk Dil Kurumu başkanlığı yapmıştır. 2001 yılında Kırgızistan'da Manas Üniversitesi'nde misafir profesör olarak bulundu. 15 Aralık 2002 tarihinde Aydınlık Türkiye Partisi genel başkanı seçildi. 2004 yerel seçimlerinden sonra bu görevi bırakarak aktif siyasetten çekildi.2004-2005 yıllarında Girne Amerikan Üniversitesinde (KKTC) öğretim üyeliği yaptı. Hacettepe Üniversitesi'nde Yeni Türk Edebiyatı profesörü olarak görev yapan Bilge Ercilasun'la evlidir; iki çocuğu vardır. Halen, 2010 yılında emekli olduğu Gazi Üniversitesi Fen-Edebiyat Fakültesi, Türk Dili ve Edebiyatı bölümünde, dışarıdan ders vermektedir. Prof. Dr. Ahmet Bican Ercilasun'un Türk dili, edebiyatı, Çağdaş Türk Lehçe ve şiveleri konusunda pek çok eseri ve makalesi bulunmaktadır. "Türk Kağanlığı ve Türk Bengü Taşları" isimli çalışması ile araştırma dalında Edebiyat Sanat ve Kültür Araştırmaları Derneği (ESKADER) tarafından ödüle kayık görüldü. (2016) Taraxacum farinosum Taraxacum farinosum, papatyagiller (Asteraceae) familyasından Haziran-Eylül arası çiçek açar. Türkiye'de genellikle Orta Anadolu'da yayılış gösterir. Gövde uzunluğu 5–15 cm arasında değişir. Çok yıllık, otsu bir bitki türüdür. Meyveleri, paraşüt gibi dağımaların sağlayan tüysü yapılara sahiptir. 800-1200 metre yükseklikteki tuzlu bataklıklar ve bozkırlarda yaşar. Türkiye'ye özgü bir bitki türüdür. Torrance Rises Torrance Rises bir dans grubunun MTV müzik ödüllerine kadar olan yolunu anlatan kısa film.Lance Bangs ve Spike Jonze'un üstlendiği 34 dakika süren bu komedi içerikli kısa filmde Eminem, Will Smith, Madonna, Chris Rock gibi isimler vardır. Başrolde ise Spike Jonze (Richard Coufey) vardır. Astana-1964 FK Astana-1964 FK (), Kazakistan'ın başkenti ve ikinci büyük şehri olan Nur-Sultan'ın takımıdır. Jackie Sandler Jacqueline Samantha Titone 1974 24 Eylülde doğdu. Yüksek okul sonrası modelliğe başlayan Jacqueline film dünyasında 1999 yapımlı hit Rob Schneider filmi Deuce Bigalow : Male Gigolo`da kısa olarak Sally rolünde gözüktü. Rob`un sayesinde Big Daddy filminde de oynayan Jacqueline bu filmde Adam Sandler`le tanıştı. 2000 yılında Little Nicky filminde yine Adam Sandler`le oynadı ve filmde bir melek rölündeydi. 1 yıl sonra Adam ve Jackie çıkmaya başladılar. Bu sırada 2002 yılında Eight Crazy Nights isimli Adam Sandler animasyonunda Jennifer karakterini seslendirdi, Jackie; 2003`de Adam Sandler'in evlenme teklifi sonucu evlendiler. Daha sonra Danny DeVito filmi olan Duplex (2003) rol aldı. 2004 yine Adam Sandler filmi olan 50 İlk Öpücük'te dişçi olarak göründü. Daha sonra The Benchwarmers (Rob Schneider, Jon Heder, David Spade, Jon Lovitz) filminde oynadı ki film Adam Sandler yapımcılığı altındaydı. Şimdiyse başrollerinde Adam Sandler ve Kevin James'in olduğu I Now Pronounce You Chuck and Larry filminde rol alıyor. (öğretmen). The Sims: Unleashed The Sims: Unleashed, "The Sims" oyununun 23 Ekim 2002 tarihinde piyasaya çıkan beşinci ek paketidir. "" gibi bu ek paketin de teması hayvanlardır. Ak çiçekli karahindiba Ak çiçekli karahindiba ("Taraxacum mirabile"), papatyagiller (Asteraceae) familyasından Mayıs-Haziran ayları arası çiçek açan bir karahindiba türü. Türkiye'de genellikle Kuzey ve Orta Anadolu'da yayılış gösterir. Gövde uzunluğu 3-5 santimetre arasında değişir. Çok yıllık bir otsu bitki türüdür. Meyveleri, ucundaki tüyler sayesinde rüzgarla paraşüt gibi dağılır. 800-1300 metre yükseklikte tuzlu topraklarda yaşar. Türkiye'ye özgü bir bitki türüdür. Ä°klimlendirme İklimlendirme terimi çoğunlukla soğutma yapılarak iç mekanlardaki havanın ısı konforu sağlanması ve neminin alınması işlemlerine denir. Daha geniş bir anlamda, terim HVAC, ısıtma, soğutma ve havalandırma veya havanın durumunu iyileştirmek için dezenfeksiyon işlemleri için de kullanılır. Bir klima ("AC" veya Kuzey Amerika İngilizcesinde "A/C", İngiliz ve Avustralya İngilizcesinde "aircon") bir çevrimi kullanarak, çoğunlukla binalardaki ve taşıma araçlarındaki konfor için ortamdaki ısıyı çeken, bir aygıt, bir sistem veya bir mekanizmadır. Carrier, 1901'de Cornell Üniversitesi elektrik mühendisliği bölümünden mezun oldu; aynı yıl Temmuz ayında Buffalo'daki Buffalo Forge Company'de çalışmaya başladı. Altı ay içinde şirketin araştırma geliştirme laboratuvarının başına getirildi. Buradaki ilk projelerinden biri, ısıtma bobinlerinden oluşan bir sistemden geçirildiğinde havanın ne kadar ısı soğurabileceğini belirlemekti; bulguları şirketin ısınma giderlerinde binlerce dolar tasarruf sağladı. İlk projelerinden bir başkası da soğutmaya yönelikti. Brooklyn'de Sackett-Wilhelms Lithographing and Publishing adlı matbaa şirketi, ısı ve nem değişimleri yüzünden kağıdın genleşmesi ve büzüşmesi sonucu baskı sürecinde renklerin donuklaşması gibi bir sorun yaşıyordu. Willis H. Carrier; 17 Temmuz 1902'de bu şirket için dünyanın ilk klimasının tasarımlarını tamamladı: Klima, matbaanın ısı ve nem oranını hassasiyetle denetleyen 30 tonluk bir makineydi. İklimlendirme sağlamak için ısıyı makineleri kullanarak taşımak görece modern bir icattır, binaları soğutmak ise değildir. Antik Romalılar’ın belirli evleri soğutmak için su kemerinden gelen suyu o evlerin duvarlarında dolaştırdığı bilinmektedir. Bu şekilde suyun kullanımı pahalı olduğu için, sadece zengin kişiler böyle bir lüksü karşılayabiliyorlardı. Orta Çağ İran’ı ise sarnıçlarla ve rüzgâr kuleleriyle sıcak mevsimde soğutulan binalar vardı: sarnıçlar(merkezi bir avluda bulunan geniş havuzlar, yer altı tankları değil) yağmur suyunu toplardı; rüzgâr kuleleri rüzgâra karşı pencerelere ve hava akışını binanın altına yönlendirmek için dahili pervanelere sahipti, genellikle sarnıcın üzerine ve rüzgâr soğutma kulesine doğru yönlendirirler..Sarnıçtaki su buharlaşarak binanın içindeki havayı soğuturdu. 1820’de, İngiliz bilim adamı ve mucidi Michael Faraday sıkıştırılan ve sıvılaştırılan amonyağın, buharlaşabildiğinde, havayı soğuttuğunu keşfetti.1842’de, Florida’lı doktor John Gorrie buz üretmek için, ki bu buzları Apalachicola’daki hastanesindeki havayı soğutmak için kullanıyordu, kompresör teknolojisini kullandı Buz yapan makinesini sonunda binaların sıcaklıklarını ayarlamak için kullanmayı umuyordu.Tüm şehri soğutan merkezi bir sistemi dahi düşünüyordu. Prototipinde kaçak olmasına ve düzgün çalışmamasına rağmen, Gorrie buz yapan makinesi için patenti 1851’de aldı.Hemen ardından baş finansal destekçisi ölünce başarı umutları yok oldu, Gorrie makineyi geliştirmek için ihtiyaç duyduğu parayı alamadı.Biyografi yazarına göre(Vivian M. Scherlok) “Buz Kralı” Frederick Tudor’u, kendi başarısızlığından dolayı suçluyordu, çünkü Tudor’un kendi icadına karşı bir kampanya yürüttüğünden şüpheleniyordu.Dr.Gorrie 1855’de fakirlik içinde öldü ve iklimlendirme fikri 50 yıllığına ortadan kayboldu. İklimlendirmenin ilk ticari uygulamaları kişisel rahatlıktan çok endüstriyel işlemlerde kullanıldı. 1902’de ilk modern elektrikli klima Willis Haviland Carrier tarafından icat edildi. Bir basım fabrikasındaki işlem kontrolünü geliştirmek için tasarlanan icadı sadece sıcaklığı kontrol etmekle kalmıyor aynı zamanda nemi de kontrol ediyordu. Düşük ısı ve nem uygun kâğıt ölçülerini yakalamayı ve mürekkep hizalamasını sağlayacaktı. Daha sonra Carrier’in teknolojisi, işyerlerindeki verimliliği arttırmak için kullanıldı ve Carrier şirketi artan talebe uymak için şekillendi. Zaman geçtikçe iklimlendirme ev ve araçlarda rahatlığı arttırmak için kullanılır hale geldi. 1950’lerde konutlara olan satışlar ani bir şekilde arttı. 1906’da, Amerika’lı Stuart W. Cramer, dokuma fabrikasındaki havaya nem eklemek için yeni yollar keşfediyordu. Cramer "air conditioning," terimini aynı yıl yaptığı patent talibinde “water conditioning”in (tekstil işlerini kolaylaştıran bir proses) bir analoğu olarak ilk kez kullandı.Nem ile havalandırmayı birleştirerek ortamı değiştirdi ve ve tekstil fabrikalarında çok önemli olan nemi kontrol ederek fabrikanın içindeki havayı değiştirdi. Willis Carrier terimi kabullendi ve bunu kendi şirketinin isminde kullandı.Havadaki suyun, soğutma etkisi yaratmak için, buharlaştırılmasına buharlaştırmalı soğutma denir. İlk klimalar ve buzdolapları amonyak, metil klorid, ve propan gibi, kaçak durumunda ölümcül kazalara sebep olabilecek, zehirli ve yanıcı gazları kullanıyorlardı. Thomas Midgley, Jr.1928’de ilk kloroflorokarbon gazı olan Freon’u yarattı.Bu soğutkan insan lar için daha güvenliydi fakat daha sonra ozon tabakasına zararlı olduğu anlaşıldı. "Freon" ise tüm kloroflorokarbonlar (CFC), hidrojenli kloroflorokarbonlar(HCFC) veya hidroflorokarbonlar için kullanılan, Dupont’a ait bir ticari isimdir, her birinin ismi moleküler kompozisyonlarını anlatan bir sayıya sahiptir(R-11, R-12, R-22, R-134).Doğrudan genişlemeli soğutmada en çok kullanılan karışım ise R-22 diye bilinen bir HCFC’dir. Bunun yeni ekipmanlardaki kullanımı 2010 yılına kadar yavaş yavaş azalacak ve 2020 yılına kadar tamamen bitecektir. R-11 ve R-12 Amerika’da artık üretilmemekte, bunu satın almanın tek yolu ise diğer iklimlendirme sistemlerinden elde edilmiş, temizlenmiş ve saflaştırılmış gazları almaktır.Birçok ozona zarar vermeyen soğutkanlar alternatif olarak geliştirilmiştir. “Puron” marka adıyla bilinen R-410A da bunlara dahildir. İklimlendirme teknolojilerinde yenilikler, özellikle enerji verimliliğini arttırma ve iç mekan hava kalitesini arttırma konusunda, devam etmektedir. İklimlendirme mühendisleri iklimlendirme uygulamalarını geniş olarak “konfor” ve “işlem (proses)” olarak ayırmışlardır. Konfor Uygulamaları dış havada veya iç ısı yüklerinde bir değişiklik olsa dahi iç mekanda insanlar tarafından tercih edilen ısıl konforu sağlamayı amaçlar. Bir ofiste oturarak çalışan insanların, en yüksek performanslarını 22.2 °C ‘te sergilemeleri beklenmektedir.Oda sıcaklığındaki her 0,61 °C ‘lik değişiklikte, performans yaklaşık %1 azalır. Ayakta durarak çalışırken en yüksek performans ise biraz daha az sıcaklıklarda sergilenir.Daha şişman insanların maksimum performansı ise biraz daha düşük sıcaklıkta gerçekleşir.Daha zayıf insanların maksimum performansı ise biraz daha yüksek sıcaklıklarda gerçekleşir.Genel olarak kabul edilse de, bazı insanlar işçilerin verimliliğinin, Hawthorne etkisinde açıklandığı gibi, ısıl konforla değişmediğini düşünmektedirler. Konfor için iklimlendirme geniş binaları uygun hale getirir.İklimlendirme olmadan, binalar daha dar veya içerisi doğal havalandırmayla yeterince hava alabilsin diye kuyularla beraber inşa edilmeleri gerekirdi.İklimlendirme, ayrıca, binaların daha yüksek olmasına da izin verir, çünkü rüzgâr hızı, çok yüksek binalarda doğal havalandırmaya elverişsiz olacak şekilde, aşırı derecede artar.Çeşitli bina tipleri için konfor uygulamaları oldukça farklıdır ve aşağıdaki gibi kategorize edilebilirler; Binalara ek olarak, iklimlendirme araçlar, trenler, gemiler, uçaklar ve uzay araçları gibi taşıma araçlarının konforu için de kullanılmaktadır. İşlem(Proses) uygulamaları bir prosesin, iç ısı, nem yükleri ve dış çevre şartlarından etkilenmeden, uygulanabilmesi için uygun bir çevre sağlanmasını amaçlar.Çoğunlukla konfor olarak görülse de, şartları belirleyen insan tercihleri değil, prosesin gereksinimleridir.Proses uygulamalarına şunlar dahildir: Hem konfor hem de proses uygulamalarında hedef sadece sıcaklığı kontrol etmek değil, ayrıca nemi ve hava kalitesini de kontrol etmektir. Soğutucu iklimlendirme cihazları genellikle sistem tarafından işlenen havanın nemini azaltır.Görece soğuk(çiğ sıcaklığının altı) evaporator(buharlaştırıcı) boruları işlenen havadan aldığı su buharını yoğunlaştırır, (buz gibi bir içeceğin şişesinin dışında suyun yoğunlaşması gibi), suyu bir kanala gönderir ve su buharını soğutulan alandan alarak, bağıl nemi düşürür. İnsanlar, deriden terlemenin doğal buharlaşmasıyla doğal serinlemeyi sağlamak için terlediklerinden, daha kuru hava(bir noktaya kadar) sağlanan konforu arttırır. İnsanın rahatlığı için klima, yaşanılan yerde, %40-60 bağıl nem yaratacak şekilde tasarlanmıştır. Perakende yemek satış kuruluşlarındaki büyük, açık dondurucular yüksek verimli hava nem giderme üniteleri olarak çalışırlar. Bazı iklimlendirme üniteleri havayı soğutmadan kuruturlar ve daha doğru şekilde nem giderici olarak adlandırılırlar.Normal bir iklimlendirme cihazı gibi çalışırlar ancak giriş ve çıkış arasında bir ısı değiştiricisi vardır. Konveksiyon fanlarıyla birlikte kullanıldıklarında, nemli tropikal iklimlerde, bir hava serinleticiyle aynı konfor seviyesine ulaşırlar, fakat onların üçte biri kadar elektrik tüketirler.Hava serinleticiler tarafından yaratılan hava akımını rahatsız edici bulanlar tarafından da tercih edilirler. Kötü bakılan bir iklimlendirme sistemi sıklıkla; Lejyoner hastalığı diye diye bilinen hastalığın virüsü olan Legionella pneumophila veya termofilik actinomycetes gibi ajanların gelişmesini ve yayılmasını sağlayabilir. Tersine, filtrasyonu, nemlendirmesi, serinletmesi ve dezenfeksiyonu bulunan iklimlendirme sistemleri, hastanelerde hasta güvenliği ve sağlığında uygun atmosferin kritik olduğu ameliyat odaları ve diğer çevrelerde, temiz, güvenli ve daha düşük alerji riski içeren bir atmosfer sağlamak için kullanılabilir.İklimlendirmenin alerji ve astım hastaları üzerinde pozitif bir etkisi de olabilir. Ciddi sıcaklık dalgalarında, iklimlendirme yaşlıların hayatını kurtarabilir. Bazı yerel yetkililer evlerinde klimaları olmayanlar için genel serinleme merkezleri bile oluşturmuşlardır. Kötü çalışan iklimlendirme sistemleri, eğer çok uzun süre maruz kalınırsa, işitme kaybına neden olabilecek seviyelerde sesler üretirler.Bu seviyeler uzun bir süre bir havaalanının veya bir otobanın yanında yaşamakla aynıdır.Düzgün çalışan klimalar ise daha sessizdir. Termodinamik olarak kapalı sistemlerde, ayarlı bir sıcaklık derecesinde tutulan sistemlere(ki bu günümüz klimalarında standart bir çalışma modudur) herhangi bir enerji girişi, klimadan olan enerji uzaklaştırma oranının yükselmesini gerektirir. Bu yükseliş, sisteme giren her bir birim enerji için (örneğin bir ampulün yakılması), klimanın bu enerjiyi sitemden uzaklaştırması gerekliliği etkisine sahiptir.Bunu yapmak için de giren enerji ile verimin çarpımını azaltarak, tüketimi arttırmalıdır. Örneğin kapalı bir sistemde 100 W’lık bir ampulün çalıştığını varsayalım, ve klimanın verimi de %200 olsun. Bunu telafi etmek için klimanın enerji tüketimi 50W artar, böylece 100 W’lık ampül toplamda 150 W enerjiden faydalanmış olur. hiçbir çevrimin verimi %100 ü geçemez. bu ancak idealde mümkündür Taşınabilir klimalar veya taşınabilir A/C bir evin veya ofisin içinde kolaylıkla taşınabilen tekerlekli bir klimadır. Günümüzde yaklaşık 6000’den 60000 BTU/h’a(1800’den 4100W çıkış) ve elektrikli ısıtıcılı veya ısıtıcısız olan çeşitleri mevcuttur. Taşınabilir klimaların split ve boru olmak üzere iki çeşidi vardır: Split bir sistem esnek borularla dış üniteye bağlı tekerlekli bir iç üniteye sahiptir, sabit split sistemlere benzer. Boru sistemleri ise Havadan havaya ve Monoblok hava kanallarıyla dış havaya bağlanmışlardır.Tüm soğutma sistemlerinin bir özelliği de bir kompresör kullanmanın su üretmesidir. "Monoblok" versiyon suyu bir kovada veya tepside toplar ve dolduğunda durur. Havadan havaya versiyon, ise suyu yeniden buharlaştırır ve bunu bir hortumla attığından akış sürekli olur. Tek bir kanal, kondenseri soğutmak için odanın dışından hava çeker.Daha sonra bu hava dışarıdaki veya diğer odalardaki sıcak hava ile değiştirilir, bu yüzden verim düşer. Bununla birlikte çağdaş üniteler 1’e 3 oranında çalışırlar; yani 3kw’lık bir soğutma için 1 kw enerji kullanılır. Taşınabilir klimalar arabalarda veya evlerde kullanılanlara benzer şekilde ısı değişimi için havayı kullanan kompresör bazlı soğutkan sistemlerdir.Böyle sistemlerde hava soğutuldukça nemi de azalır. Yaklaşık olarak, 37 metre karelik bir alan 12000 BTU/h’le soğutulabilir (12000 BTU/h bir tonluk hava soğutmaya eşittir). Bununla birlikte Toplam ısı yükünü etkileyen diğer faktörleri de göz önünde bulundurmamız gerekmektedir. Türkiye sağlık bakanları listesi Türkiye Cumhuriyeti Sağlık Bakanları listesi, Türkiye'de 3 Mayıs 1920'den itibaren göreve başlayan sağlık bakanlarını gösteren bir listedir. On The Turning Away On The Turning Away Pink Floyd'un "A Momentary Lapse of Reason" albümünden bir şarkı ve albümün ikinci single'ıdır. Ayrıca Delicate Sound of Thunder konser albümünde de yer almaktadır. Şarkı fakirlik ve insanlar arasındaki baskıyı anlatmaktadır. Şarkı özellikle Amerika'da bir hit olmuştur. 1987'de verdikleri bir konserden çekilen görüntülerle The Dogs of War ve One Slip şarkılarıyla beraber, bu şarkının görüntüleri de klip olarak yayınlanmıştır. Korn (albüm) Korn, Amerikalı Nu-Metal topluluğu Korn'un kendi adını taşıyan ilk albümünün adıdır. Bu albüm 11 Ekim 1994'te Immortal/Epic Records'tan çıkmıştır. 3,000,000 kopyanın üstünde satılmıştır. Ã‡uvan Çuvan ("Halocnemum strobilaceum"), ıspanakgiller (Amaranthaceae) Temmuz-Eylül ayları arası çiçek açan bir tuzcul bir bitki türü. Türkiye'de Kuzey Anadolu, Batı Anadolu, Güney Anadolu ve Orta Anadolu'da yayılış gösterir. Gövde uzunuğu 10-30 santimetre arasıdır. Çok yıllık bir otsu bitki türüdür. 1-1000 metre yükseklikteki tuzlu bataklık ve tuzlu göl kıyılarında yaşar. Tuz Gölü'nü çeviren bu tür, kışın genellikle su altında kalır. Tuza çok dayanıklıdır. Aaron Carter Aaron Carter (d. 7 Aralık 1987), şarkıcı Nick Carter'ın kardeşidir. 1990'lı yılların sonlarına doğru bir pop ve hip-hop şarkıcısı olarak ünlendi. Hayran kitlesini genellikle gençler oluşturmaktadır. Kendisinin ayrıca oyunculük kariyeri de vardır. Bunlardan başka Hilary Duff, Lindsay Lohan gibi ünlü isimlerle beraber olarak magazin gündemini meşgul etmiştir. Carter, Tampa General Hospital isimili bir hastanede Tampa-Florida'da dünyaya geldi. İsminin Aaron olmasının nedeni, büyük babasının da aynı ismi taşımasıdır. Nick Carter(abisi-Backstreet Boys üyesi) dışında üç tane kız kardeşi vardır. Bunlar ikiz kardeşi Angel (manken), BJ ve Leslie'dir. Aynı zamanda babasının ilk evliliğinden olan Kadenn isminde kendisinden iki buçuk yaş küçük bir üvey erkek kardeşi de vardır. Carter ilkokulu Frank D. Miles Elementary School isminde bir okulda Florida'da okudu. Carter'ın müziği genellikle hip-hop ve romantik balladlardan oluşur. Bateri, piyano, gitar, saksafon gibi müzik aletleri çalabilmektedir. Ancak, konserleri sırasında müzik aleti çalmamaktadır. Carter'ın müzik kariyeri yedi yaşındayken başladı. Dead End adlı yerel bir müzik grubunda 2 yıl kadar baş vokalistlik yaptıktan sonra, ilk solo deneyimini "Crush On You" şarkısını seslendirerek yaşadı. Bu şarkıyı abisinin grubu Backstreet Boys'un 1997'deki Berlin konserinden önce seslendirdi ve yapımcıların dikkatini çekti. Ardından 1997 sonbaharında albüm kontratı yapıldı. İlk albümünden çıkan ilk single "Crush On You" oldu. Albüm Norveç, Danimarka, İspanya, Kanada ve Almanya'da altın sertifika aldı. Carter birçok filmin müziklerine de sesiyle katkıda bulundu. Bu filmlerden en önemlileri Pokemon:İlk Film, Rugrat'ler Paris'te, The Princess Diaries gibi filmlerdir. İkinci albümü "Come Get It" 26 Eylül 2000'de ABD'de çıktı. Albüm ABD'de 1.5 miyondan fazla satarak üç kez platin sertifika kazandı. Albümü takiben 10 Ekim 2000'de kliplerinin ve bir konserinin bulunduğu bir DVD'si çıktı. Son albümü "2 Good 2 B True" 2006 yılında çıktı. The Dogs of War The Dogs of War Pink Floyd'un A Momentary Lapse of Reason albümünden bir şarkı ve Amerika'da yayınlanmış bir single'ıdır. Şarkı savaş karşıtı bir şarkıdır ve politikacıların halktan gizli yaptıklarını eleştirir. Ancak bu şarkı Pink Floyd hayranları tarafından David Gilmour'un yaptığı bir Roger Waters taklidi olarak görülmektedir. Yine de şarkı albümün tüm turnelerinde çalınmış ve Amerika'da bir hit haline gelmiştir. On The Turning Away ve One Slip ile birlikte, aynı konserden görüntüler içeren şarkının videosunda canlı performans bir Alman çoban köpeği görüntüleriyle birleştirilmiştir ve MTV'de rotasyona girmiştir. Devekulağı Devekulağı (Limonium limbatum), çok yıllık, otsu bir bitki türü. Çiçekli dalları koyun ve keçiler tarafından yenir. Haziran - Eylül ayları arası çiçek açar. Gövde uzunluğu 20 - 50 santimetre kadardır. Deniz seviyesinden 900 - 1200 metre yükseklikte tuzlu yerlerde yaşar. Genellikle Orta Anadolu'da yayılış gösterir. Türkiye'ye özgü bir bitkidir. 2007 TÃ¼rkiye Basketbol Ligi All-Star 2007 Beko All Star 25 Mart 2007'de halk oylamasıyla seçilen Türkiye Basketbol Ligi'ndeki en iyi yerli ve yabancı olmak üzüre iki takımın oyuncuların karşılaştığı gösteri maçıdır. Dördüncü kez düzenlenen etkinliğe Abdi İpekçi Arena ev sahipliği yapmışrı ve NTV'den naklen yayınlanmıştır. Ayrıca ünlü rap şarkıcısı Ceza devre arasında sahne alırken NBA takımlarından Orlando Magic'in dans grubu, akrobatik smaç grubu Crazy Dunkers ve Eyol Horn organizasyonda çeşitli gösteriler yapmıştır. Cevher Özer (Beşiktaş), Cüneyt Erden, Ermal Kurtoğlu, Kerem Gönlüm (Efes Pilsen), İbrahim Kutluay, Mirsad Türkcan, Semih Erden (Fenerbahçe Ülker), Haluk Yıldırım, Muratcan Güler, Tutku Açık (Türk Telekom), Ömer Aşık (Alpella), Ümit Sonkol (Mersin Büyükşehir Belediyesi). Antrenör: Murat Özyer (Galatasaray Cafe Crown) Yrd. Antrenör: Selçuk Ernak (Banvit) Idareci: Nedim Karakas (Fenerbahçe Ülker) Aubrey Lamar Reese (Beşiktaş), Brian Boddicker (Mutlu Akü Selçuk Üniversitesi), Andew Nicholas, Marcus Haislip (Efes Pilsen), Edmund Saunders (Beykoz SK), Erwin Dudley, Jan Hendrick Jagla (Türk Telekom), Gerald Fitch (Galatasaray Cafe Crown), Marcus Green (TED Ankara Kolejliler), Marcus Slaughter (Pınar Karşıyaka), Willie Solomon (Fenerbahçe Ülker), Rasheed Brokenbrough (Tofaş) Antrenör: Ercüment Sunter (Türk Telekom) Yrd. Antrenör: Hasan Özmeriç (TED Ankara Kolejliler) Idareci: Irfan Yücesoy (Türk Telekom) Yabancılar Karması'ndan Marcus Slaughter "En Değerli Oyuncu" (MVP) seçilmiştir. 17 dakika süre alan Pınar Karşıyaka'lı Marcus Slaughter 18 sayı, 5 ribaund, 2 top çalma ve 2 blok ile maçı tamamlamıştır. Üç sayı yarışmasına katılanlar: Kenton Paulino (Beykoz SK). Tufan Ersöz (Galatasaray Cafe Crown). Mike Jones (Darüşşafaka). Ömer Ünver (TED Ankara Kolejliler). Andrew Nicholas (Efes Pilsen). İlk turda 14 puan toplayan Ömer Ünver ile 17 puan toplayan Kenton Paulino finalde mücadele etti. İlk turda 12 puan toplayan Mike Jones, 8 puan toplayan Tufan Ersöz ve 7 puan toplayan Drew Nicholas ise elendi.Finalde 17 puan toplayan Beykoz'da oynayan Kenton Paulino'na kazanmıştır. Smaç yarışmasına katılanlar: Sinan Can Güler (Darüşşafaka). Marcus Slaughter (Pınar Karşıyaka). Ersan Özseven (Mersin BŞB). Marcus Haislip (Efes Pilsen). Her oyuncunun iki smaç denediği yarışmada toplamda 115 toplayan Ersan Özseven Smaç yarışması'nı kazanmıştır. Yetenek yarışmasına katılanlar: Mithat Demirel (Galatasaray Cafe Crown). Brandon McKnight (İnhisar). Altan Erol (Oyak-Renault GSD). Berent Kavaklıoğlu (TED Ankara Kolejliler). Çeşitli parkurlardan oluşan yarışmayı en kısa sürede tamamlaması gerektiği yarışmada 32 saniyelik derece elde eden Mithat Demirel Yetenek yarışması'nı kazanmıştır. İmrahor, Arnavutköy İmrahor, İstanbul'un Arnavutköy ilçesine bağlı bir mahalledir. Keep Talking Keep Talking Pink Floyd'un The Division Bell albümünden bir şarkıdır. Şarkı ünlü bilim insanı Stephen Hawking'in sesini içermektedir. İletişimsizliği konu edinen bu şarkı ABD'de bir single olarak yayınlanmış ve başarı kazanmıştır. David Gilmour'un kullandığı talk box ile dikkat çeken şarkı P*U*L*S*E konser albümünde de yer almaktadır. Ezgen Ezgen ("Camphorosma monspelica"), ıspanakgiller (Chenopodiaceae) familya sından bir tuzcul yem bitkisi türü. Aksaray, Karaman ve Konya illeri civarında bol olarak yetişen ve halkın ezgen adıyla bildiği bitki, küçük ve büyükbaş hayvanların severek yedikleri bir mera bitkisidir. Haziran - Ağustos ayları arasında çiçek açar. Genellikle Orta Anadolu ve Doğu Anadolu Bölgesi'nde yayılış gösterir. Gövde uzunluğu 10 - 40 santimetre arasında değişir. Derin kökleriyle, rüzgâr erozyonuna direnebilen türlerin başında gelir. 1 - 3000 metre yükseklikte, kumlu ve tuzlu bozkırlarda ve çölde yaşar. Yetiştiği toprakların tuz ve kireç kapsamları oldukça farklıdır. Karaman’da oldukça düşük tuzluluk seviyesinde (0.650-1.04 dS/m) yetişirken Aksaray'da 46.81 dS/m tuzluluğa sahip topraklarda bile gayet güzel yetişmektedir. Kuvvetli kök yapısıyla erozyonu önleyici özelliği vardır. Yeniköy, Arnavutköy Yeniköy, İstanbul'un Arnavutköy ilçesine bağlı Karadeniz kıyısında bulunan bir mahallesidir. Şehir merkezine uzaklığı 50 km'dir. Taşoluk, Arnavutköy Taşoluk, İstanbul'un Arnavutköy ilçesine bağlı bir mahalledir. Muharrem İhsan Kızıloğlu Muharrem İhsan Kızıloğlu (1905, Sivas - 15 Ekim 1966), Türk siyasetçi, eski Türkiye İçişleri Bakanı ve Başbakan Yardımcısı. Kara Harp Okulu'nu bitirdi. 61. Tümen Komutanlığı, Millî Savunma Bakanlığı Tetkik Kurulu Üyeliği, Kurucu Meclis Bakanlar Kurulu Üyeliği (6 Ocak 1961 - istifa: 17 Mayıs 1961), ile İçişleri, Devlet Bakanı ve Başbakan Yardımcılığı yapmıştır. Evlidir. Ağaçlık, Muş Ağaçlık, Muş ilinin Merkez ilçesine bağlı bir köydür. Köyün eski adı 1912 yılı kayıtlarında Ermenice kökenli Karnen, 1928 yılı kayıtlarında ise Karni olarak geçmektedir. Köy, Muş il merkezine 1 km uzaklıktadır. Ağartı, Muş Ağartı, Muş ilinin Merkez ilçesine bağlı bir köydür. Köyün eski adı 1900 yılı kayıtlarında Ermenice kökenli Sahag, 1928 yılı kayıtlarında ise Sahak olarak geçmektedir. Köy, Muş il merkezine 42 km uzaklıktadır. Ağıllı, Muş Ağıllı, Muş ilinin Merkez ilçesine bağlı bir köydür. Köyün eski adı, 1917 yılı kayıtlarında Dapik ya da Kışla olup, Ermenice'de "dapig" sözcüğü "düzce" anlamına gelmektedir. Köy, Muş il merkezine 32 km uzaklıktadır. Akpınar, Muş Akpınar, Muş ilinin Merkez ilçesine bağlı bir köydür. Köy, 1902'den beri aynı adı taşımaktadır. Köy, Muş il merkezine 35 km uzaklıktadır. Alagün, Muş Alagün, Muş ilinin Merkez ilçesine bağlı bir köydür. Köyün eski adı, 1928 yılı kayıtlarında Molla Hıdıran olup, Kurmanci'de "mile Xidiran" sözcüğü "Hıdırlar kolu" anlamına gelmektedir. Köy, Muş il merkezine 58 km uzaklıktadır. Alaniçi, Muş Alaniçi, Muş ilinin Merkez ilçesine bağlı bir köydür. Köyün eski adı, 1902 yılı kayıtlarında Ermenice'de "köyceğiz" anlamına gelen Şénig, 1917 yılı kayıtlarında ise Şînik olarak geçmektedir. Köy, Muş il merkezine 27 km uzaklıktadır. Alican, Muş Alican, Muş ilinin Merkez ilçesine bağlı bir köydür. Köy, 1916'dan beri aynı adı taşımaktadır. Köy, Muş il merkezine 15 km uzaklıktadır. Aligedik, MuÅŸ Aligedik, Muş ilinin Merkez ilçesine bağlı bir köydür. Köy, 1916'dan beri aynı adı taşımaktadır. Köy, Muş il merkezine 47 km uzaklıktadır. Arıköy, Muş Arıköy, Muş ilinin Merkez ilçesine bağlı bir köydür. Köyün eski adı, 1917 yılı kayıtlarında Gelialiyan olup, Kurmanci'de "geliyê eliyan" sözcüğü "Aliler boğazı" anlamına gelmektedir. Köy, Muş il merkezine 28 km uzaklıktadır. Arpayazı, Muş Arpayazı, Muş ilinin Merkez ilçesine bağlı bir köydür. Köyün eski adı, 1902 yılı kayıtlarında Ermenice'de "oluklu" anlamına gelen "Poğk" ya da "Poğırgov", 1917 yılı kayıtlarında yine Ermenice'de "oluklar" anlamındaki Porkof olarak geçmektedir. Köy, Muş il merkezine 18 km uzaklıktadır. Aşağısızma, Muş Aşağısızma, Muş ilinin Merkez ilçesine bağlı bir köydür. Köyün eski adı 1902 yılı kayıtlarında Xartos, 1928 yılı kayıtlarında ise Harabe Xartos olarak geçmektedir. Köy, Muş il merkezine 23 km uzaklıktadır. Aşağıyongalı, Muş Aşağıyongalı, Muş ilinin Merkez ilçesine bağlı bir köydür. Köyün eski adı, 1916 yılı kayıtlarında Page olup, Ermenice ve Kurmanci'de "pag" sözcüğü "avlu" anlamına gelmektedir. Köy, Muş il merkezine 39 km uzaklıktadır. Aydoğan, Muş Aydoğan, Muş ilinin Merkez ilçesine bağlı bir köydür. Köyün eski adı 1916 yılı kayıtlarında Mollakımran olarak geçmektedir. Köy, Muş il merkezine 44 km uzaklıktadır. Bam Bam Bigelow Bam Bam Bigelow, asıl adı Scoot Bigelow (1 Eylül 1961 - 19 Ocak 2007), Amerikalı profesyonel güreşçi. 1985 yılında Amerikan güreşçisi oldu. WWF, ECW ve WCW`de güreşti. WWF'e gelişi zamanında büyük olay oldu fakat burada başarı sağlayamadı. WCW ve ECW'de ise birçok başarıya imza attı. 2005 yılında kendi hamburger dükkânını açtı, buradaki hamburgerler 900 gr olarak üretilirdi. 19 Ocak 2007'de evinde